Sf. Dominic de Guzman, preot și fond. († 1221)
Sf. Bonifacia Rodriguez Castro, f. și fond. († 1905)
Sf. Cyriac, Largus, Crescentian și însoțitori, martiri († 306)
Fer. Vladimir Laskowski, preot și martir († 1940)
Sf. Secundus, Carpofor și alți 2, martiri († aprox. 305)
Sf. Victorin, Severian și alți 2, martiri († aprox. 305)
Sf. Marin, bătrân († între 303 și 311)
Sf. Eusebiu, episcop († aprox. 462)
Sf. Sever, preot († sec. V)
Sf. Mommole, abate († 608)
Sf. Emilian, episcop († sec. IX)
Sf. Altmann, episcop († 1091)
Sf. Famian, eremit († aprox. 1150)
Fer. John Felton, martir († 1570)
Fer. Robert Bickerdike, martir, († 1586)
Fer. John Fingley, preot și martir († 1586)
Sf. Paul Ke Tingzhu, martir († 1900)
Sf. Maria a Crucii, fecioară și fond. († 1909)
Fer. Maria-Margareta Caiani, fecioară și fond. († 1921)
Fer. Antonio Silvestre Moya, preot și martir († 1936)
Fer. Maria a Pruncului Isus și însoțitoare, martire († 1936)
    
##########
Dacă am avea fericirea să cunoaștem valoarea sufletului nostru!@@@@@
            Frații mei, dacă am avea fericirea să cunoaștem valoarea sufletului nostru, cu câtă grijă nu l-am păstra oare? Vai! Nu o vom înțelege niciodată îndeajuns! Să vreți, frații mei, să vă arăt măreția valorii unui suflet: acest lucru este imposibil unui muritor; numai Dumnezeu singur cunoaște toate frumusețile, toate perfecțiunile cu care împodobește un suflet.

            Vă voi spune doar că tot ceea ce Dumnezeu a creat: cerul, pământul și tot ceea ce conțin, toate aceste minuni sunt create în favoarea sa. (…) Acest suflet are, ca Dumnezeu, puterea de a cunoaște, de a iubi și de a se hotărî liber în toate acțiunile sale. Iată, frații mei, cea mai frumoasă laudă pe care o putem aduce calităților cu care Dumnezeu a înfrumusețat sufletul nostru, creat de cele trei persoane ale Sfintei Treimi și după asemănarea lor. Un duh, ca Dumnezeu, etern pentru viitor, capabil să cunoască frumusețile și toate perfecțiunile lui Dumnezeu atât cât îi este posibil unei creaturi; un suflet, care este obiectul bunăvoinței celor trei Persoane divine; un suflet, care îl poate glorifica pe Dumnezeu în toate acțiunile sale; un suflet, a cărui singură ocupație va fi să cânte laudele lui Dumnezeu în zile fără sfârșit; un suflet, care va fi luminos de fericirea lui Dumnezeu însuși; un suflet care are o astfel de libertate în toate acțiunile sale, încât își poate oferi prietenia, iubirea cui îi place. (…)

            Să spunem totul într-un cuvânt, frații mei: sufletul nostru este ceva atât de mare, de atât de prețios, încât numai Dumnezeu singur îl depășește.

##########

##########
Cartea Deuteronomului 4,32-40.@@@@@Moise a spus poporului lui Israel: 

« Întreabă vremurile din vechime care te-au precedat, din ziua în care Dumnezeu l-a creat pe om pe pământ: de la un capăt al lumii la celălalt, s-a întâmplat ceva atât de mare, s-a cunoscut vreodată ceva asemănător?

Există un popor care să fi auzit ca tine glasul lui Dumnezeu vorbind din mijlocul focului și să fi rămas în viață?

Există un dumnezeu care să fi întreprins să-și aleagă o națiune, să vină s-o ia din mijlocul alteia, prin încercări, semne, minuni și lupte, cu mână puternică și braț întins, și prin fapte înfricoșătoare – așa cum ai văzut pe Domnul Dumnezeul tău făcând pentru tine în Egipt?

Ți-a fost dat să vezi toate acestea pentru ca să știi că Domnul este Dumnezeu, nu este altul.

Din înălțimea cerului, ți-a făcut să-i auzi glasul pentru a te învăța; pe pământ, ți-a făcut să-i vezi focul impresionant și ai auzit ce îți spunea din mijlocul focului.

Pentru că i-a iubit pe părinții tăi și a ales urmașii lor, el însuși te-a scos din Egipt prin marea sa putere,

pentru a alunga dinaintea ta națiuni mai mari și mai puternice, a te face să intri în țara lor și a ți-o da ca moștenire, așa cum se întâmplă astăzi.

Să știi deci astăzi, și meditează aceasta în inima ta: Domnul este Dumnezeu, sus în cer ca și aici pe pământ; nu este altul.

Vei păzi decretele și poruncile Domnului pe care ți le dau astăzi, pentru a avea, tu și fiii tăi, fericire și viață lungă pe pământul pe care ți-l dă Domnul Dumnezeul tău, în toate zilele. »

##########
Psalmul 77(76),12-13.14-15.16.21.@@@@@Îmi amintesc faptele Domnului, 

îmi amintesc minunile tale de odinioară;

îmi repet toate faptele tale mărețe, 

asupra faptelor tale meditez.

Dumnezeule, sfințenia este calea ta! 

Care dumnezeu este mare ca Dumnezeu?

Tu ești Dumnezeul care împlinești minunea, 

care faci cunoscută forța ta printre popoare.

Ți-ai răscumpărat poporul cu putere, 

pe urmașii lui Iacob și ai lui Iosif.

Ți-ai condus poporul ca pe o turmă 

prin mâna lui Moise și a lui Aaron.

##########
Evanghelia lui Isus Cristos după sfântul Matei 16,24-28.@@@@@În acel timp, Isus a spus discipolilor săi: «Dacă cineva vrea să vină după mine, să se lepede de sine, să-și ia crucea și să mă urmeze.

Căci cel care vrea să-și salveze viața o va pierde, dar cel care își pierde viața din cauza mea o va păstra.

Ce avantaj va avea, într-adevăr, un om să câștige lumea întreagă, dacă este cu prețul vieții sale? Și ce va putea da în schimbul vieții sale?

Căci Fiul Omului va veni cu îngerii săi în gloria Tatălui său; atunci îi va răsplăti fiecăruia după faptele sale. »

Adevăr vă spun: printre cei care sunt aici, unii nu vor gusta moartea înainte de a-l fi văzut pe Fiul Omului venind în Împărăția sa. »

##########
Sf. Dominic de Guzman, preot și fond. († 1221)
##########
@@@@@
##########
Vineri din săptămâna a 18-a a timpului de peste an
##########
A @@@  @@@  @@@  @@@   