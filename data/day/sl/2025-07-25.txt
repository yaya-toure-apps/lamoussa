            Sv. Jakob Starejši, apostol in mučenec († ok. 42)
                BBlaž. Joseph Louis Palacio Muñiz in 3 tovariši, mučenci († 1936)
                Blaž. Angel Dario Acosta Zurita, duhovnik in mučenec († 1931)
                Sv. Marija del Carmen Sallés y Barangueras, ustanoviteljica († 1911)
                Sv. Krištof, mučenec († ok. 250)
                Sv. Kukufat, mučenec († zač. 4. stol.)
                Sv. Valentina, Tea in Pavel, mučenci († 308)
                Sv. Olimpijada, vdova in diakonisa († ok. 410)
                Sv. Magnérik, škof († 596)
                Sv. Beat in Bantus, duhovnika in puščavnika († 6. stol.)
                Sv. Glosinda, opatinja († 6. stol.)
                Sv. Teodemir, menih in mučenec († 851)
                Blaž. Jean Soreth, duhovnik o.karm. († 1491)
                Blaž. Pierre Corradini de Mogliano, duhovnik o.f.m. († 1490)
                Blaž. François Aranha, redovnik d.J. in mučenec († 1583)
                Blaž. Rodolphe Aquaviva, duhovnik d.J. in mučenec († 1583)
                Blaž. Antoine Francisco, duhovnik d.J. in mučenec († 1583)
                Blaž. Alphonse Pacheco, duhovnik d.J. in mučenec († 1583)
                Blaž. Pierre Berna, duhovnik d.J. in mučenec († 1583)
                Blaž. Antoine Lucci, škof o.f.m. konv. († 1762)
                Blaž. Michel-Louis Brulard, duhovnik o.karm. in mučenec († 1794)
                BBlaž. Pierre du Coeur in 2 tovariša k.p., († 1936)
                BBlaž. Frédéric Alvarez in 3 tovariši o.h., mučenci († 1936)
                Blaž. Denis Pamplona, duhovnik in mučenec († 1936)
                BBlaž. Deogratias Palacios in 4 tovariši, mučenci († 1936)
                Blaž. Marija Terezija Kowalska, klarisa in mučenka († 1941)
    
<font style="align-text:left" dir="ltr">»Povedal jim je: Glejte, hodimo v Jeruzalem«</font>

<font style="align-text:left" dir="ltr">
    »Zaman vstajate pred zoro« (Ps 126,2). Kaj to pomeni? ... Kristus, naš Dan, je vstal; dobro je, da vstanete za Kristusom in ne pred njim. Kdo so tisti, ki vstajajo pred Kristusom? ... Tisti, ki hočejo biti povišani tukaj na zemlji, kjer je on bil ponižen. Naj bodo torej ponižni na tem svetu, če hočejo biti povišani tam, kjer je Kristus povišan. Dejansko je dejal za tiste, ki so se mu pridružili po veri — in mi smo prav med njimi: »Oče, tiste, ki si mi jih dal, hočem, da so tudi oni z menoj, kjer sem jaz« (Jn 17,25). Veličasten dar, velika milost, slavna obljuba... Hočete biti tam, kjer je on povišan? Bodite ponižni tam, kjer je on bil ponižen.

<br />

    »Učenec ni nad učiteljem« (Mt 10,24)... Pa vendar, Zebedejeva sinova sta si, preden sta bila ponižana v skladu z Gospodovim trpljenjem, že izbrala svoje mesto, eden na njegovi desnici, drugi na njegovi levici. Hotela sta »vstati pred Dnem«; zato sta hodila zaman. Gospod ju je opomnil na ponižnost in ju vprašal: »Ali lahko pijeta kelih, ki ga moram jaz piti? Prišel sem, da bi bil ponižen, vi pa hočete biti povišani pred menoj? Sledite mi, je rekel, na poti, po kateri grem. Kajti če hočete iti po poti, po kateri jaz ne grem, je to zaman.«
</font>

<br />

<br />

Drugo pismo apostola Pavla Korinčanom <font dir="ltr">4,7-15.</font>
Bratje, ta zaklad nosimo v glinenih posodah, da bi bilo jasno, da je prekomerna moč Božja in ne iz nas.

V vsem smo stisnjeni, a nismo utesnjeni; smo v negotovosti, a ne v brezupu;

preganjani, a ne zapuščeni; podrti, a ne uničeni.

Vselej nosimo Jezusovo umiranje v telesu, da bi se tudi Jezusovo življenje razodelo v našem telesu.

Kajti mi, živi, smo zaradi Jezusa nenehno izročeni smrti, da bi se tudi Jezusovo življenje razodelo v našem umrljivem mesu.

Tako se smrt uveljavlja v nas, življenje pa v vas.

V Pismu je namreč pisano: ‘Veroval sem, zato sem govoril.’ Tudi mi verujemo in zato govorimo, ker imamo istega duha vere.

Vemo namreč, da nas bo tisti, ki je obudil Gospoda Jezusa, obudil tudi nas z Jezusom in nas postavil z vami predse.

Kajti vse je zaradi vas, da bi se milost, ki se v mnogih razširja, razmnožila v zahvalo v slavo Bogu.

Psalm <font dir="ltr">126(125),1-2ab.2cd-3.4-5.6.</font>
Ko je Gospod vrnil Sionu ujetnike, 

smo bili kakor sanjači!

Tedaj so bila naša usta polna smeha,

veseli smo vzklikali.


Tedaj so govorili med narodi:

«Velike reči je storil zanje Gospod!»

Velike reči je storil z nami Gospod: 

bili smo zelo veseli!


Obrni, Gospod, naše ujetnike, 

kakor potoke v puščavi.

Kateri sejejo v solzah, 

žanjejo v veselju.


Odide, odide v joku, 

ko meče seme; 

pride, pride v veselju, 

ko prinaša snopje.

Evangelij po Mateju <font dir="ltr">20,20-28.</font>
Tisti čas je k Jezusu pristopila mati Zebedejevih sinov z njima in se mu poklonila, da bi ga nekaj prosila.

Rekel ji je: »Kaj hočeš?« Odgovorila je: »Ukáži, da bosta ta moja dva sinova sedela v tvojem kraljestvu, eden na tvoji desnici in drugi na tvoji levici.«

Jezus je odgovoril: »Ne vesta, kaj prosita. Ali moreta piti kelih, ki ga bom jaz pil?« Rekla sta mu: »Moreva.«

On jima je dejal: »Moj kelih bosta sicer pila; toda sédeti na moji desnici in na moji levici – tega ne podeljujem jaz, ampak bo dano tistim, za katere je pripravil moj Oče.«

Ko je deseterica to slišala, se je razjezila nad bratoma.

Jezus jih je poklical k sebi in rekel: »Veste, da vladarji gospodujejo narodom in velikaši uveljavljajo svojo oblast nad njimi.

Med vami pa naj ne bo tako, ampak kdor koli hoče postati velik med vami, naj bo vaš služabnik;

in kdor koli hoče biti med vami prvi, naj bo vaš suženj.

Kajti tudi Sin človekov ni prišel, da bi mu stregli, ampak da bi stregel in dal svoje življenje v odkupnino za mnoge.«

<br />
<br />


<br />

0