Sv. Tarcízius, akolyta a mučeník Eucharistie († 257)
Sv. Stanislav Kostka, jezuitský novic (1550-1568)
Sv. Straton, Filip a Eutychián, mučeníci († okolo 301)
Sv. Simplician, biskup († 404)
Sv. Alipius, biskup († okolo 430)
Sv. Altfrid, biskup († 876)
Sv. Štefan, uhorský kráľ († 1038)
Bl. Aymon Taparelli, kňaz OP († 1495)
Bl. Juliana z Busto Arsizio, rehoľníčka († 1501)
Bl. Izidor Bankanja, mučeník († 1909)
Sv. Salvador Lara Puente a Dávid Roldan Lara, mučeníci
Sv. Lujz Batis Sainz, kňaz a mučeník († 1926)
Sv. Manuel Morales, otec rodiny a mučeník († 1926)
Bl. Lujz Masferrer Vila a 19 spoločníkov, mučeníci († 1936)
Bl. Jozef Mária Peris Polo, kňaz a mučeník († 1936)
Bl. Mária od Svätyne svätého Lujza, mučenica († 1936)
Bl. Dominik (Augustín Hurtado Soler), OFM a mučeník
Bl. Vincent Soler, augustiniánsky kňaz a mučeník († 1936)
Bl. Karmel Sastre Sastre, kňaz a mučeník († 1936)
Bl. Jakub Bonet Nadal, SDB kňaz a mučeník († 1936)
Bl. Klaudius Granzotto, OFM rehoľník († 1947)

« Požehnaná si medzi ženami » (Lk 1,42)
Kto dôstojne oslávi jej najsvätejšie nanebovzatie? Kto dokáže vyjadriť, s akým šťastím vyšla zo svojho tela, s akým šťastím uzrela svojho Syna, s akou radosťou sa priblížila k Pánovi, obklopená zborom anjelov, nesená horlivou ochotou apoštolov, zatiaľ čo kontemplovala Kráľa v jeho kráse a videla, ako na ňu čaká jej dieťa v sláve, oslobodená od každej bolesti, tak ako bola oslobodená od každej škvrny? Opustila príbytok svojho tela, aby večne prebývala s Kristom. Prešla do Božieho videnia a jej blažená duša, žiarivejšia ako slnko, vyššia ako nebo, vznešenejšia ako anjeli, vydýchla k Pánovi. (...)

Nie je to život, keď sa ide k prameňu života? A keď sa zo života čerpá večný život v nepretržitom prúde? Pred svojím odchodom už Panna Matka pila z tohto nevyčerpateľného prameňa, aby sa pri jej prechode nedotkla ani tá najmenšia chuť smrti. Preto, keď odchádzala, videla život, a tak nevidela smrť. Videla svojho Syna, a tak netrpela odlúčením od tela. Vrhajúc sa teda, oslobodená, do tak blaženého videnia a uhášajúc smäd z tak túženej Božej tváre, nachádza úctyhodných obyvateľov neba pripravených jej slúžiť a viesť ju.

Kniha Zjavenia 11,19a.12,1-6a.10ab.
Otvoril sa Boží chrám na nebi a v jeho chráme sa ukázala archa jeho zmluvy.

A ukázalo sa veľké znamenie na nebi: Žena odetá slnkom, pod nohami mesiac a na hlave koruna z dvanástich hviezd.

Bola ťarchavá a kričala v bolestiach a mukách rodenia.

A ukázalo sa iné znamenie na nebi: Hľa, veľký ohnivý drak so siedmimi hlavami a desiatimi rohami a na hlavách sedem diadémov.

Jeho chvost zmietol tretinu nebeských hviezd a zhodil ich na zem. Drak stál pred ženou, ktorá mala rodiť, aby zhltol jej dieťa, len čo ho porodí.

A porodila syna, chlapca, ktorý má železnou berlou pásť všetky národy. A jej dieťa bolo uchvátené k Bohu a k jeho trónu,

a Žena utiekla na púšť, kde mala od Boha pripravené miesto.

A počul som mocný hlas v nebi hovoriť:

« Teraz nastala spása, moc a kráľovstvo nášho Boha a vláda jeho Krista! »

Žalm 45(44),11-12a.12b-13.14-15a.15b-16.
Počuj, dcéra, pozri a nakloň ucho;

zabudni na svoj ľud a na dom svojho otca:

kráľ bude očarený tvojou krásou.


On je tvoj Pán: skloň sa pred ním.

Vtedy si ťa, dcéra Týru, najbohatší z ľudu,

s darmi vyžiadajú tvoj úsmev.


Kráľovská dcéra je tam, vo svojej sláve,

odetá zlatými látkami;

vedú ju, celú ozdobenú, ku kráľovi.


Dievčatá, jej spoločníčky, jej robia sprievod;

vedú ich medzi sviatočnými piesňami:

vchádzajú do kráľovského paláca.

Evanjelium Ježiša Krista podľa svätého Lukáša 1,39-56.
V tých dňoch sa Mária vydala na cestu a ponáhľala sa do hornatého kraja, do júdskeho mesta.

Vošla do Zachariášovho domu a pozdravila Alžbetu.

Len čo Alžbeta počula Máriin pozdrav, dieťa v nej poskočilo. Alžbeta bola naplnená Duchom Svätým,

a zvolala mocným hlasom: « Požehnaná si medzi ženami a požehnaný je plod tvojho lona!

Odkiaľ sa mi stalo, že matka môjho Pána prišla ku mne?

Lebo len čo tvoje slová pozdravu zazneli v mojich ušiach, dieťa v mojom lone sa od radosti zachvelo.

Blahoslavená je tá, ktorá uverila, že sa splní, čo jej povedal Pán. »

Vtedy Mária povedala: « Moja duša velebí Pána,

a môj duch plesá v Bohu, mojom Spasiteľovi,

lebo zhliadol na poníženosť svojej služobnice.

Hľa, odteraz ma budú blahoslaviť všetky pokolenia,

lebo veľké veci mi urobil ten, čo je mocný.

Sväté je jeho meno!

A jeho milosrdenstvo trvá z pokolenia na pokolenie

nad tými, čo sa ho boja.

Ukázal silu svojho ramena, rozptýlil tých, čo sú pyšní v srdci.

Zosadil mocných z trónov a povýšil ponížených.

Hladných nasýtil dobrými vecami

a bohatých prepustil prázdnych.

Ujal sa Izraela, svojho služobníka,

pamätajúc na svoje milosrdenstvo,

ako prisľúbil našim otcom,

Abrahámovi a jeho potomstvu naveky. »

Mária ostala s Alžbetou asi tri mesiace, a potom sa vrátila domov.

Sv. Tarcízius, akolyta a mučeník Eucharistie († 257)

Prvý list svätého apoštola Pavla Korinťanom 15,20-27a.
Bratia, Kristus vstal z mŕtvych, prvotina z tých, čo zosnuli.

Lebo ako smrť prišla skrze človeka, tak aj zmŕtvychvstanie mŕtvych prišlo skrze človeka.

Lebo ako v Adamovi všetci zomierajú, tak aj v Kristovi všetci ožijú.

No každý v svojom poradí: prvotina Kristus, potom pri jeho príchode tí, čo patria Kristovi.

Potom bude koniec, keď odovzdá kráľovstvo Bohu a Otcovi, keď zničí každé kniežatstvo, každú vrchnosť a moc.

Lebo on musí kraľovať, kým mu nepoloží všetkých nepriateľov pod nohy.

Ako posledný nepriateľ bude zničená smrť.

Lebo „všetko podrobil pod jeho nohy“.

Slávnosť Nanebovzatia Panny Márie, hlavná patrónka Francúzska

A