            Šv. Pijus iš Pietrelčinos, kunigas OFM Cap. († 1968)<br />
                Šv. Linas, popiežius (II a.) ir kankinys († I a.)<br />
                Pal. Pranciškus de Paula Viktoras, kunigas († 1905)<br />
                Pal. Emilija Tavernier (Gamelin), našlė ir steigėja († 1851)<br />
                Šv. Zacharijas ir Elžbieta, šv. Jono Krikštytojo tėvai (I a.)<br />
                Šv. Sosusas, diakonas ir kankinys († apie 305)<br />
                Šv. Konstantas, zakristijonas († V a.)<br />
                Šv. Adamnanas, kunigas ir abatas († 704)<br />
                Šv. Andrius, Jonas, Petras ir Antanas, kankiniai († po 881)<br />
                Pal. Petras Acotanto, vienuolis († apie 1187)<br />
                Pal. Elena Duglioli Dall’Olio, našlė († 1523)<br />
                Pal. Kristupas, Antanas ir Jonas, kankiniai († 1527-1529)<br />
                Pal. Vilhelmas Way, kunigas ir kankinys († 1588)<br />
                Pal. Vincentas Ballester Far, kunigas ir kankinys († 1936)<br />
                Pal. Marija Juozapa del Rio Messa, kankinė († 1936)<br />
                Pal. Asunsjonė nuo Šv. Juozapo Kalasanso, kankinė († 1936)<br />
                Pal. Sofija Ximenez Ximenez, kankinė († 1936)<br />
                Pal. Marija Apsivalymo, karmelitė ir kankinė († 1936)<br />
                Pal. Bernardina Marija Jabłonska, mergelė ir steigėja († 1940)<br />
                Pal. Juozapas Stanek, kunigas ir kankinys († 1944)<br />
    
##########
<font style="align-text:left" dir="ltr">„Mano motina ir mano broliai“</font>@@@@@<font style="align-text:left" dir="ltr"><br />
      Nepaisant tikros organinės galvos ir kūno vienybės, Bažnyčia stovi šalia Kristaus kaip nepriklausomas asmuo. Kaip amžinojo Tėvo Sūnus, Kristus gyveno prieš prasidedant laikams ir prieš bet kokią žmogiškąją būtį. Paskui, kūrimo aktu, žmonija gyveno prieš tai, kai Kristus priėmė jos prigimtį ir su ja susivienijo. Tačiau savo Įsikūnijimu jis jai suteikė savo dieviškąjį gyvenimą; savo atpirkimo darbu jis padarė ją gebančia priimti malonę, taip pat, kad jis ją atkūrė antrą kartą... Bažnyčia yra atpirkta žmonija, naujai sukurta iš pačios Kristaus esmės. 
      Pirminė šios atpirktosios žmonijos ląstelė yra Marija; joje pirmą kartą įvyko apvalymas ir pašventinimas per Kristų, ji pirmoji buvo pripildyta Šventosios Dvasios. Prieš Dievo Sūnui gimstant iš Švenčiausiosios Mergelės, jis sukūrė šią malonės pilną Mergelę ir, joje bei su ja, Bažnyčią...
      Kiekviena siela, apvalyta krikštu ir pakylėta į malonės būklę, yra per tai pat sukurta Kristaus ir gimusi Kristui. Tačiau ji yra sukurta Bažnyčioje ir gimsta per Bažnyčią... Taigi Bažnyčia yra visų tų, kuriems skirtas atpirkimas, motina. Ji tokia yra dėl savo glaudaus susivienijimo su Kristumi ir todėl, kad ji stovi šalia jo kaip Kristaus Sužadėtinė, kad bendradarbiautų jo atpirkimo darbe.<br />
</font><br />

##########

##########
Ezros knyga <font dir="ltr">6,7-8.12b.14-20.</font>@@@@@Anomis dienomis Persijos karalius Darijus parašė provincijos, esančios Eufrato pakrantėje, valdžiai: „Tegul Judo valdytojas ir žydų seniūnai dirba ties šiais Dievo Namais: jie turi juos atstatyti jų vietoje.<br /><br />
Štai mano įsakymai dėl jūsų elgesio su žydų seniūnais, atstatant šiuos Dievo Namus: šių žmonių išlaidos jiems bus apmokėtos tiksliai ir be pertraukų iš karališkųjų lėšų, t.y. iš provincijos mokesčių.<br /><br />
Aš, Darijus, daviau šį įsakymą. Tegul jis būna griežtai vykdomas!“<br /><br />
Žydų seniūnai sėkmingai tęsė statybos darbus, paskatinti pranašų Agėjo ir Zacharijo, Ido sūnaus, žodžio. Jie užbaigė statybas pagal Izraelio Dievo įsakymą, pagal Kyro ir Darijaus dekretus.<br /><br />
Dievo Namai buvo užbaigti trečiąją mėnesio, pavadinto Adaru, dieną, šeštaisiais Darijaus valdymo metais.<br /><br />
Izraelio sūnūs, kunigai, levitai ir kiti grįžusieji džiugiai šventė šių Dievo Namų pašventinimą.<br /><br />
Šiam pašventinimui jie paaukojo šimtą jaučių, du šimtus avinų, keturis šimtus ėriukų ir, kaip auką už viso Izraelio nuodėmę, dvylika ožių, pagal Izraelio giminių skaičių.<br /><br />
Paskui jie paskyrė kunigus pagal jų klases, o levitus pagal jų grupes, kad jie tarnautų Dievui Jeruzalėje, laikydamiesi Mozės knygos nurodymų.<br /><br />
Grįžusieji šventė Paschą pirmąjį mėnesio keturioliktąją dieną.<br /><br />
Visi kunigai ir visi levitai, be išimties, buvo apsivalę: visi buvo tyri. Todėl jie paaukojo Paschą už visus grįžusiuosius, už savo brolius kunigus ir už save pačius.<br />

##########
Psalmė <font dir="ltr">122(121),1-2.3-4a.4b-5.</font>@@@@@Kaip džiugu man buvo, kai man pasakė: <br /><br />
„Eisime į Viešpaties namus!“<br /><br />
Dabar mūsų kelionė baigiasi <br /><br />
prie tavo vartų, Jeruzale!
Jeruzale, štai tu savo sienose: <br /><br />
miestas, kuriame viskas kartu sudaro vienybę!<br /><br />
Ten kyla giminės,<br /><br />
Viešpaties giminės.
Ten teisės sostas, <br /><br />
Dovydo namų sostas.<br />

##########
Jėzaus Kristaus Evangelija pagal šventąjį Luką <font dir="ltr">8,19-21.</font>@@@@@Anuo metu pas Jėzų atėjo jo motina ir broliai, bet negalėjo prieiti prie jo dėl minios.<br /><br />
Jam buvo pranešta: „Tavo motina ir tavo broliai stovi lauke ir nori tave pamatyti.“<br /><br />
Jis jiems atsakė: „Mano motina ir mano broliai yra tie, kurie klausosi Dievo žodžio ir jį vykdo.“<br />

##########
Šv. Pijus iš Pietrelčinos, kunigas OFM Cap. († 1968)
##########
@@@@@

##########
Įprastinio laiko 25-osios savaitės antradienis
##########
A @@@  @@@  @@@  @@@   