Sv. Kršpin i Kršpinijan, mučenici († oko 285.)<br />
Bl. Karlo Gnocchi, „genij kršćanske ljubavi“ († 1956.)<br />
Bl. Petar Jeronim (Pietro Geremia), svećenik O.P. († 1452.)<br />
Sv. Krizant i sveta Darija, mučenici († oko 253.)<br />
Sv. Miniat (Miniato) iz Firence, mučenik († 251.)<br />
Sv. Front, prvi biskup Périgueuxa († oko IV. st.)<br />
Sv. Martirije i Marcijan, mučenici († 355.)<br />
Sv. Gaudencije (Gaudenzio), biskup Brescie († oko 410.)<br />
Sv. Ilarije, biskup Mendea († poslije 535.)<br />
Sv. Frukt, pustinjak u Segoviji u Španjolskoj († oko 715.)<br />
Sv. Maur, biskup u Mađarskoj († 1070.)<br />
Sv. Bernard Calvo, biskup u Kataloniji († 1243.)<br />
Bl. Tadej Machar, biskup u Irskoj († 1492.)<br />
Bl. Rekared Centelles Abad, svećenik i mučenik († 1936.)<br />
Bl. Marija Terezija Ferragud i njezine četiri kćeri, mučenice<br />

##########
<font style="align-text:left" dir="ltr">Prestanite biti loše stablo, donositi plod za život vječni!</font>@@@@@<font style="align-text:left" dir="ltr"><br />
Vidimo da nas naš božanski Spasitelj uspoređuje (…) sa smokvom koju je domaćin posadio u svom vinogradu&nbsp;; ore ju, njeguje je s nadom da će donijeti plod&nbsp;; ali videći da ga ne donosi, premda nije donijela ni lošega, on je iščupa i baci u oganj (...). Recite mi, nije li to jasan znak da će Isus Krist dati svoje nebo samo onima koji su ga zaslužili svojim dobrim djelima&nbsp;? Pogledajte Isusa Krista, koji nam je uzor&nbsp;: je li ijednog trenutka svoga života bio bez djela ljubavi, bez nastojanja da obraća duše svome Ocu i bez trpljenja&nbsp;? A mi, bijednici, mislimo da nas to neće ništa koštati&nbsp;? (…)<br /><br />
<br />
Ako ništa niste učinili, ili ako je ono što ste učinili izgubljeno zbog ljudskih nakana, počnite odmah, da biste u času smrti još imali nešto što možete prinijeti Isusu Kristu da vam daruje život vječni. – No, reći ćete mi možda, čitav sam život činio samo zlo&nbsp;; ja sam loše stablo koje više ne može donijeti dobar plod. – Braćo moja, i to je još moguće, i sada ću vam to pokazati.<br /><br />
<br />
Promijenite tlo toga stabla, zalijte ga drugom vodom, pognojite ga drugim gnojivom, i vidjet ćete da ćete donijeti dobar plod, premda ste do sada donosili veoma loš. (…) Postupite sa sobom kao zemlja koja je, prije potopa, izvlačila iz svoga krila vodu da sama sebe natapa (Post 2,6), ne oslanjajući se na oblake nebeske da joj dadu plodnost. Tako i vi, braćo, izvucite iz svoga srca onu spasonosnu vodu koja će promijeniti njegove nakane. Zalijevali ste ga mutnom vodom svojih strasti&nbsp;; no sada ga zalijte suzama pokajanja, boli i ljubavi, i vidjet ćete da ćete prestati biti loše stablo, te postati ono koje donosi plod za život vječni.<br />
</font><br />

##########

##########
Poslanica svetoga Pavla apostola Rimljanima <font dir="ltr">8,1-11.</font>@@@@@Dakle, za one koji su u Kristu Isusu više nema osude.<br /><br />
Doista, zakon Duha koji daje život u Kristu Isusu oslobodio te je od zakona grijeha i smrti.<br /><br />
Uistinu, kad je Bog poslao svoga vlastitog Sina u obličju grešnoga tijela da pobijedi grijeh, učinio je ono što Zakon Mojsijev, oslabljen ljudskom slabošću, nije mogao: osudio je grijeh u čovjeku tijelu.<br /><br />
Tako je htio da se pravedni zahtjev Zakona ispuni u nama, koji ne živimo po tijelu, nego po Duhu.<br /><br />
Naime, oni koji žive po tijelu teže onome što je tjelesno; oni pak koji žive po Duhu teže onome što je duhovno.<br /><br />
A težnja tijela vodi u smrt, dok težnja Duha vodi u život i mir.<br /><br />
Jer težnja tijela neprijatelj je Bogu; ne pokorava se Božjem Zakonu, niti to može.<br /><br />
Oni koji su u vlasti tijela ne mogu ugoditi Bogu.<br /><br />
Vi, naprotiv, niste u vlasti tijela, nego Duha, budući da Duh Božji prebiva u vama. Tko nema Duha Kristova, taj nije njegov.<br /><br />
A ako je Krist u vama, tijelo je, doduše, podložno smrti zbog grijeha, ali Duh daje život jer ste opravdani.<br /><br />
I ako Duh Onoga koji je uskrisio Isusa od mrtvih prebiva u vama, Onaj koji je uskrisio Krista Isusa od mrtvih oživit će i vaša smrtna tijela po svome Duhu koji prebiva u vama.<br />

##########
Psalam <font dir="ltr">24(23),1-2.3-4ab.5-6.</font>@@@@@Gospodinu pripada zemlja i sve što je na njoj, <br /><br />
svijet i svi koji na njemu žive!<br /><br />
On ga utemelji na morima <br /><br />
i učvrsti ga nad vodama.<br /><br />
Tko će uzaći na Goru Gospodnju <br /><br />
i stajati na svetom mjestu njegovu?<br /><br />
Čovjek čistih ruku i čista srca,<br /><br />
koji duše svoje ne predaje idolima.<br /><br />
On prima blagoslov od Gospodina <br /><br />
i pravednost od Boga, svoga Spasitelja.<br /><br />
To je naraštaj onih koji ga traže, <br /><br />
koji traže lice Jakovljeva Boga!<br />

##########
Evanđelje Isusa Krista po svetom Luki <font dir="ltr">13,1-9.</font>@@@@@Jednoga dana neki ljudi izvijestiše Isusa o Galilejcima koje je Pilat dao pogubiti, pomiješavši njihovu krv s krvlju njihovih žrtava.<br /><br />
Isus im odgovori: „Mislite li da su ti Galilejci bili veći grešnici od svih drugih Galilejaca jer su tako stradali?<br /><br />
Kažem vam: nipošto! Nego, ako se ne obratite, svi ćete tako propasti.<br /><br />
Ili onih osamnaest na koje je pala kula u Siloamu i ubila ih – mislite li da su oni bili više krivi od svih drugih stanovnika Jeruzalema?<br /><br />
Kažem vam: nipošto! Nego, ako se ne obratite, svi ćete tako propasti.“<br /><br />
A on im kaza i ovu prispodobu: „Netko je imao smokvu posađenu u svome vinogradu. Dođe tražiti plod na njoj, ali ga ne nađe.<br /><br />
Reče tada vinogradaru: ‘Evo, već tri godine dolazim tražiti plod na ovoj smokvi i ne nalazim ga. Posijeci je! Čemu da iscrpljuje zemlju?’<br /><br />
A on mu odgovori: ‘Gospodaru, ostavi je još ove godine, dok je ne okopam i ne pognojim.<br /><br />
Možda će ubuduće donijeti plod; ako li ne, posjeći ćeš je.’“<br />

##########
Sv. Kršpin i Kršpinijan, mučenici († oko 285.)
##########
@@@@@

##########
Subota 29. tjedna kroz godinu
##########
A @@@  @@@  @@@  @@@