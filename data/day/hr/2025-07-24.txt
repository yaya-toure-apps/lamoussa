Sv. Šarbel Makhlouf, maronitski svećenik i redovnik († 1898)
Bl. Kristofor od Svete Katarine, svećenik i utemeljitelj († 1690)
Sv. Kunigunda, vojvotkinja Krakova († 1293)
Sv. Kristina, djevica i mučenica († oko 300)
Sv. Viktorin, mučenik († oko 4. st.)
Sv. Fantin Stariji, čudotvorac († 4. st.)
Sv. Eufrazija Carigradska, djevica († 5. st.)
Sv. Deklan, biskup († oko 5. st.)
Sv. Segolena, opatica († oko 6. st.)
Sv. Boris i Gleb, ruski knezovi i mučenici († 1015)
Sv. Baudoin, redovnik († 1140)
Bl. Kristina Čudesna, mističarka († 1224)
Bl. Ivan Tavelli, biskup († 1446)
Bl. Antun Torriani, liječnik i svećenik († 1494)
Bl. Lujza Savojska, klarisa († 1503)
Bl. Rikard Simpson, svećenik i mučenik († 1588)
Bl. Nikola Garlick, Robert Ludlam, svećenici i mučenici
Bl. Josip Lambton, svećenik i mučenik († 1592)
Sv. Ivan Boste, svećenik i mučenik († 1594)
Sv. Josip Fernandez, svećenik O.P. i mučenik († 1838)
Bl. Modest od Isusa i Marije, svećenik O.F.M. († 1854)
Bl. Marija Pilar i suputnice, mučenice († 1936)
Bl. Marija od Milosrđa Prat, djevica i mučenica († 1936)
Bl. Ksaver Bordas Piferrer, redovnik S.D.B. († 1936)

„Blago vašim očima što vide i vašim ušima što čuju.“

Posječeno stablo, čak i odrezano iz korijena, ponovno niče i cvate; a posječen čovjek neće oživjeti? Požeto sjeme počiva, spava u žitnicama i oživljava u proljeće; a požet čovjek, bačen u žitnice smrti, neće oživjeti? Pupoljak vinove loze, odsječena i presađena grana, oživljavaju i nose plodove; a čovjek za kojega je sve stvoreno, kad padne, neće se moći podići?...


Zato promotrite što se događa oko vas. Razmislite o slici ovog prostranog svemira. Sijem pšenicu ili bilo koje drugo sjeme; ono pada i umire, trune i više ne može služiti za hranu čovjeku. Ali iz svoje truleži se ponovno rađa, uzdiže se, umnožava se. A za koga je stvoreno? Nije li za našu upotrebu? Nije za sebe samo to sjeme izišlo iz ništavila. Dakle, ono što je stvoreno za nas umire i ponovno se rađa, a mi, za koga se to čudo događa svaki dan, naša bi smrt bila bez buđenja?


Knjiga Izlaska 19,1-2.9-11.16-20ab.

Trećeg mjeseca nakon izlaska iz Egipta, točno na taj dan, sinovi Izraelovi stigoše u Sinajsku pustinju.

Pošavši iz Refidima, dođoše u tu pustinju i utaboriše se ondje, točno nasuprot brdu.

Gospodin reče Mojsiju: "Doći ću k tebi u gustu oblaku, da narod, koji će me čuti kako ti govorim, povjeruje u tebe zauvijek." Tada Mojsije prenese Gospodinu riječi naroda.

Gospodin reče Mojsiju još: "Idi k narodu; posveti ga, danas i sutra; neka operu svoje odijelo,

da budu spremni za treći dan; jer će trećeg dana, pred cijelim narodom, Gospodin sići na goru Sinaj."

Trećeg dana, rano ujutro, biše gromovi, munje, gust oblak na gori i snažan zvuk roga; u taboru se sav narod strese.

Mojsije izvede narod iz tabora u susret Bogu, i stadoše podno brda.

Gora Sinaj bila je sva u dimu, jer je Gospodin sišao na nju u ognju; dim se dizao kao dim iz peći, i cijela se gora snažno tresla.

Zvuk roga bivao je sve snažniji. Mojsije je govorio, a glas Božji mu je odgovarao.

Gospodin siđe na vrh Sinaja,

pozva Mojsija na vrh gore.

Knjiga Daniela 3,52.53.54.55.56.

Blagoslovljen da si, Gospodine, Bože otaca naših:
Tebi hvala i slava dovijeka!


Blagoslovljeno presveto ime slave tvoje:
Tebi hvala i slava dovijeka!


Blagoslovljen da si u svetom hramu slave svoje:
Tebi hvala i slava dovijeka!


Blagoslovljen da si na prijestolju kraljevstva svoga:
Tebi hvala i slava dovijeka!


Blagoslovljen da si ti koji istražuješ bezdane:
Tebi hvala i slava dovijeka!


Ti koji sjediš nad kerubinima:
Tebi hvala i slava dovijeka!


Blagoslovljen da si na svodu nebeskom, na nebu:
Tebi hvala i slava dovijeka!

Evanđelje Isusa Krista po svetom Mateju 13,10-17.

U ono vrijeme, učenici pristupiše Isusu i rekoše mu: "Zašto im govoriš u prispodobama?"

On im odgovori: "Vama je dano upoznati otajstva Kraljevstva nebeskoga, a njima nije dano.

Jer tko ima, dat će mu se, i imat će izobilja; a tko nema, oduzet će mu se i ono što ima.

Zato im govorim u prispodobama, jer gledaju, a ne vide, i slušaju, a ne čuju niti razumiju.

Tako se na njima ispunja Izaijino proročanstvo: 'Slušat ćete, a nećete razumjeti. Gledat ćete, a nećete vidjeti.

Jer je otupjelo srce ovoga naroda: ušima teško čuju, oči su svoje zatvorili, da očima ne vide, ušima ne čuju, srcem ne razumiju i ne obrate se, te ih ja ne izliječim.'

Ali blago vašim očima što vide, i vašim ušima što čuju!

Uistinu, kažem vam: mnogi su proroci i pravednici željeli vidjeti što vi vidite, a nisu vidjeli, i čuti što vi čujete, a nisu čuli."

Sv. Šarbel Makhlouf, maronitski svećenik i redovnik († 1898)


Četvrtak 16. tjedna kroz godinu
A @@@ @@@ @@@