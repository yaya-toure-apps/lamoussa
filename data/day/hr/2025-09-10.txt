            Sv. Nikola iz Tolentina, o.s.a. († 1305)<br />
                Sv. Aubert, biskup († oko 725)<br />
                Bl. Leoncio Arce Urrutia, svećenik o.p. i mučenik († 1936)<br />
                Sv. Nemešion, mučenik († 250)<br />
                Sv. Nemešian (biskup) i drugovi, mučenici († 256-259)<br />
                Sv. Pulherija, bizantska carica († 453)<br />
                Sv. Agabije, biskup († 5. st.)<br />
                Sv. Salvije, biskup († 584)<br />
                Sv. Teodard, biskup i mučenik († oko 670)<br />
                Bl. Ogler, opat († 1214)<br />
                Bl. Sebastijan Kimura, svećenik s.j. i mučenik († 1622)<br />
                Bl. Franjo Morales, o.p. i 50 drugova, mučenici († 1622)<br />
                Sv. Ambrozije Edvard Barlow, svećenik i mučenik († 1641)<br />
                Bl. Jakov Gagnot, svećenik i mučenik († 1794)<br />
                Bl. Rikard od Svete Ane, svećenik o.f.m. i mučenik († 1622)<br />
    
##########
<font style="align-text:left" dir="ltr">« Blago vama, siromašni »</font>@@@@@<font style="align-text:left" dir="ltr"><br />
            Budući da su gotovo svi ljudi prirodno skloni oholosti, Gospodin započinje Blaženstva otklanjanjem izvornoga zla samozadovoljstva i savjetujući da se nasljeduje istinski dragovoljni Siromah koji je zaista blažen — kako bismo mu se dragovoljnim siromaštvom, prema našim mogućnostima, pridružili u njegovoj blaženosti, u njegovoj sreći. « Neka u vama bude isto mišljenje kao i u Kristu Isusu: On, iako je bio u obličju Božjem, nije se otimao da bude jednak Bogu, nego se odrekao samoga sebe, uzevši obličje sluge » (Fil 2,5-7).<br /><br />
<br /><br />
            Što je za Boga jadnije nego uzeti obličje sluge? Što je niže za Kralja svemira nego dijeliti našu ljudsku narav? Kralj kraljeva i Gospodar gospodara, Sudac svemira plaća poreze Cezaru (1Tim 6,17; Heb 12,23; Mk 12,17). Gospodar stvaranja prihvaća ovaj svijet, ulazi u špilju, ne nalazi mjesta u gostionici i utječe se u staju, u društvu životinja bez razuma. Onaj koji je čist i bezgrješan preuzima na sebe ljage ljudske naravi, i nakon što je podijelio svu našu bijedu, ide čak do toga da iskusi smrt. Razmotri veličinu njegova dragovoljnog siromaštva! Život kuša smrt, Sudac je vučen pred sud, Gospodar života svih podvrgava se magistratu, Kralj nebeskih sila ne izmiče rukama krvnika. Prema tom primjeru, kaže apostol Pavao, mjeri se njegova poniznost (Fil 2,5-7).<br />
</font><br />

##########

##########
Poslanica svetoga Pavla apostola Kološanima <font dir="ltr">3,1-11.</font>@@@@@Braćo, ako ste uskrsnuli s Kristom, tražite što je gore, gdje Krist sjedi zdesna Bogu.<br /><br />
Težite za onim što je gore, ne za zemaljskim.<br /><br />
Jer umrijeste i život je vaš skriven s Kristom u Bogu.<br /><br />
Kada se pojavi Krist, život vaš, tada ćete se i vi s njime pojaviti u slavi.<br /><br />
Umrtvite dakle udove svoje zemaljske: bludnost, nečistoću, strast, zlu požudu i pohlepu – to je idolopoklonstvo.<br /><br />
Zbog toga dolazi gnjev Božji na sinove neposlušne.<br /><br />
U tome ste i vi nekoć živjeli, kad ste hodali za tim.<br /><br />
Ali sada i vi odložite sve: srdžbu, gnjev, zlobu, psovku, sramotan govor iz svojih usta.<br /><br />
Ne lažite jedni drugima! Svucite staroga čovjeka s djelima njegovim<br /><br />
i obucite novoga, koji se obnavlja za spoznaju, po slici svoga Stvoritelja.<br /><br />
Tu nema Grka ni Židova, obrezana ni neobrezana, barbara, Skita, roba, slobodnjaka, nego sve i u svima – Krist.<br />

##########
Psalam <font dir="ltr">145(144),2-3.10-11.12-13ab.</font>@@@@@Svaki ću te dan blagoslivljati, <br /><br />
ime ću ti hvaliti uvijek i dovijeka.<br /><br />
<br /><br />
Velik je Jahve i hvale predostojan, <br /><br />
nedokučiva je veličina njegova.<br /><br />
<br /><br />
<br /><br />
Nek te slave, Jahve, sva djela tvoja <br /><br />
i tvoji sveti nek te blagoslivljaju!<br /><br />
Neka kazuju slavu tvoga kraljevstva, <br /><br />
neka propovijedaju silu tvoju.<br /><br />
<br /><br />
<br /><br />
Da objave sinovima ljudskim djela tvoja, <br /><br />
i veličanstvenu slavu kraljevstva tvoga:<br /><br />
kraljevstvo je tvoje kraljevstvo vječnosti, <br /><br />
i tvoja vlada za sva pokoljenja.<br />

##########
Evanđelje Isusa Krista po svetom Luki <font dir="ltr">6,20-26.</font>@@@@@U ono vrijeme Isus podigne oči prema svojim učenicima i reče: «Blago vama, siromašni, jer je vaše kraljevstvo Božje!<br /><br />
Blago vama koji sada gladujete, jer ćete se nasititi! Blago vama koji sada plačete, jer ćete se smijati!<br /><br />
Blago vama kad vas zamrze ljudi i kad vas izopće i pogrde i odbace ime vaše kao zlo zbog Sina Čovječjega!<br /><br />
Radujte se u onaj dan i skačite od radosti jer velika je plaća vaša na nebu! Ta jednako su činili prorocima oci njihovi.<br /><br />
Ali jao vama, bogataši, jer imate svoju utjehu!<br /><br />
Jao vama koji ste sada siti, jer ćete gladovati! Jao vama koji se sada smijete, jer ćete tugovati i plakati!<br /><br />
Jao vama kad vas svi ljudi budu hvalili! Ta jednako su činili lažnim prorocima oci njihovi.»<br />

##########
Sv. Nikola iz Tolentina, o.s.a. († 1305)
##########
@@@@@<br />

##########
Srijeda 23. tjedna kroz godinu
##########
A @@@  @@@  @@@  @@@