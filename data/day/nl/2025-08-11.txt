
##########
<font style="align-text:left" dir="ltr">"De kinderen zijn vrij"</font>@@@@@<font style="align-text:left" dir="ltr"><br />
      De apostel Paulus zegt dat “ook de schepping verlangt naar deze openbaring van Gods kinderen” (Rom. 8, 19). Thans is zij nog, onvrijwillig, “onderworpen aan een zinloos bestaan. Maar zij is niet zonder hoop” (Rom. 8, 20). Zij hoopt van Christus de genade van zijn dienstwerk te verkrijgen: dat zij “verlost zal worden uit de slavernij der vergankelijkheid en zal delen in de glorierijke vrijheid van de kinderen Gods” (Rom. 8, 21). Dan is er eenzelfde vrijheid voor de schepping en voor de kinderen Gods, wanneer hun heerlijkheid geopenbaard zal zijn. Maar nu, zolang de openbaring op zich laat wachten, “kreunt de hele natuur” (Rom. 8, 22) met ons, uitziende naar de heerlijkheid van het kindschap en onze verlossing. (...)<br /><br />
<br /><br />
      De betekenis hiervan blijkt duidelijk uit wat volgt: ook zij “die de eerstelingen van de Geest ontvangen hebben” (Rom. 8, 23), zuchten zolang zij in verwachting zijn van het kindschap Gods. Dit kindschap houdt de verlossing in van het hele lichaam, wanneer men als kind van God het goddelijke en eeuwige Goed van aangezicht tot aangezicht zal zien. Wel zijn zij reeds als Gods kinderen aangenomen in de gemeente van de Heer: de Geest roept immers “Abba, Vader!”, zoals staat in de Galatenbrief. Maar het kindschap is pas volmaakt, wanneer allen die waardig zijn het gelaat van God te zien, in onbederfelijkheid, eer en heerlijkheid verrijzen. Dan zal de mens zich waarlijk als verlost beschouwen. Vandaar dat de Apostel triomfantelijk zegt: “In deze hoop zijn wij gered!” (Rom. 8, 24). Want het is de hoop die redt, zoals het geloof waarvan gezegd wordt: “Uw geloof heeft u gered” (Mc. 5, 34).<br /><br />
<br />
</font><br />

##########

##########
@@@@@
##########
@@@@@
##########
@@@@@
##########
<br/><br />

##########
@@@@@
##########
0
##########
A @@@  @@@  @@@  @@@   