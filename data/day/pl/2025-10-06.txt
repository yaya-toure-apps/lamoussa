            Św. Brunon Kartuz, opat<br />
                Św. Roman, biskup w Auxerre (+ ok. 550)<br />
                Św. Wiara (+ III w.)<br />
                Św. Adalberon, biskup (+ 1090)<br />
                Św. Magnus, biskup (+ VII w.)<br />
                Św. Artald, zakonnik, biskup (+ 1206)<br />
                Bł. Jakub Alojzyo de San Vitores, prezbiter i męczennik<br />
                Św. Maria Franciszka od Pięciu Ran Pana Jezusa, dziewica<br />
    
##########
@@@@@
##########

##########
Księga Jonasza <font dir="ltr">1,1-16.2,1.11.</font>@@@@@Pan skierował do Jonasza, syna Amittaja, te słowa:<br /><br />
«Wstań, idź do Niniwy – wielkiego miasta – i upomnij ją, albowiem nieprawość jej dotarła przed moje oblicze».<br /><br />
A Jonasz wstał, aby uciec do Tarszisz przed Panem. Zszedł do Jafy, znalazł okręt płynący do Tarszisz, uiścił należną opłatę i wsiadł na niego, by udać się nim do Tarszisz, daleko od Pana.<br /><br />
Ale Pan zesłał na morze gwałtowny wiatr, i powstała wielka burza na morzu, tak że okrętowi groziło rozbicie.<br /><br />
Przerazili się więc żeglarze i każdy wołał do swego bóstwa; wyrzucili do morza ładunek, który był na okręcie, by uczynić go lżejszym. Jonasz zaś zszedł w głąb wnętrza okrętu, położył się i twardo zasnął.<br /><br />
Przystąpił więc do niego dowódca żeglarzy i rzekł mu: «Dlaczego ty śpisz? Wstań, wołaj do Boga twego, może przypomni sobie Bóg o nas i nie zginiemy».<br /><br />
Mówili też żeglarze jeden do drugiego: «Chodźcie, rzućmy losy, a dowiemy się, z czyjej winy spadło na nas to nieszczęście». I rzucili losy, a los padł na Jonasza.<br /><br />
Rzekli więc do niego: «Powiedzże nam, z jakiego powodu ta klęska przyszła na nas? Jaki jest twój zawód? Skąd pochodzisz? Jaki jest twój kraj? Z jakiego jesteś narodu?»<br /><br />
A on im odpowiedział: «Jestem Hebrajczykiem i czczę Pana, Boga nieba, który stworzył morze i ląd».<br /><br />
Wtedy wielki strach zdjął mężów i rzekli do niego: «Co ty uczyniłeś?» – albowiem wiedzieli mężowie, że on ucieka przed Panem, bo im to powiedział.<br /><br />
I zapytali go: «Co powinniśmy ci uczynić, aby morze przestało się burzyć dokoła nas?» Fale bowiem w dalszym ciągu się podnosiły.<br /><br />
Odpowiedział im: «Weźcie mnie i rzućcie w morze, a przestaną się burzyć wody przeciw wam, ponieważ wiem, że z mojego powodu tak wielka burza przeciw wam powstała».<br /><br />
Ludzie ci, wiosłując, usiłowali zawrócić ku lądowi, ale nie mogli, bo morze coraz silniej się burzyło przeciw nim.<br /><br />
Wołali więc do Pana i mówili: «O Panie, prosimy, nie dozwól nam zginąć z powodu życia tego człowieka i nie obciążaj nas odpowiedzialnością za krew niewinną, albowiem Ty jesteś Panem i jak Ci się podoba, tak czynisz».<br /><br />
I wzięli Jonasza, i wrzucili go w morze, a ono przestało się srożyć.<br /><br />
Ogarnęła wtedy tych ludzi bojaźń przed Panem. Złożyli Panu ofiarę i uczynili śluby.<br /><br />
Pan zesłał wielką rybę, aby połknęła Jonasza. I był Jonasz we wnętrznościach ryby trzy dni i trzy noce.<br /><br />
Pan nakazał rybie i wyrzuciła Jonasza na ląd.<br />

##########
Księga Jonasza <font dir="ltr">2,2.3.4.5.8.</font>@@@@@W utrapieniu moim wołałem do Pana, <br /><br />
a On mi odpowiedział.<br /><br />
Z głębokości Szeolu wzywałem pomocy, <br /><br />
a Ty mój głos usłyszałeś.
Rzuciłeś mnie na głębię, we wnętrze morza, <br /><br />
i nurt mnie ogarnął. <br /><br />
Wszystkie Twe morskie bałwany i fale Twoje <br /><br />
przeszły nade mną.
Rzekłem do Ciebie: <br /><br />
«Wygnany daleko od oczu Twoich, <br /><br />
a mimo to nadal spoglądam <br /><br />
na Twój święty przybytek.
Gdy gasło we mnie życie, <br /><br />
wspomniałem na Pana, <br /><br />
a modlitwa moja dotarła do Ciebie, <br /><br />
do Twego świętego przybytku».<br />

##########
Ewangelia wg św. Łukasza <font dir="ltr">10,25-37.</font>@@@@@Powstał jakiś uczony w Prawie i wystawiając Jezusa na próbę, zapytał: «Nauczycielu, co mam czynić, aby osiągnąć życie wieczne?»<br /><br />
Jezus mu odpowiedział: «Co jest napisane w Prawie? Jak czytasz?»<br /><br />
On rzekł: «Będziesz miłował Pana, Boga swego, całym swoim sercem, całą swoją duszą, całą swoją mocą i całym swoim umysłem; a swego bliźniego jak siebie samego».<br /><br />
Jezus rzekł do niego: «Dobrze odpowiedziałeś. To czyń, a będziesz żył».<br /><br />
Lecz on, chcąc się usprawiedliwić, zapytał Jezusa: «A kto jest moim bliźnim?»<br /><br />
Jezus, nawiązując do tego, rzekł: «Pewien człowiek schodził z Jeruzalem do Jerycha i wpadł w ręce zbójców. Ci nie tylko go obdarli, lecz jeszcze rany mu zadali i zostawiwszy na pół umarłego, odeszli.<br /><br />
Przypadkiem przechodził tą drogą pewien kapłan; zobaczył go i minął.<br /><br />
Tak samo lewita, gdy przyszedł na to miejsce i zobaczył go, minął.<br /><br />
Pewien zaś Samarytanin, wędrując, przyszedł również na to miejsce. Gdy go zobaczył, wzruszył się głęboko:<br /><br />
podszedł do niego i opatrzył mu rany, zalewając je oliwą i winem; potem wsadził go na swoje bydlę, zawiózł do gospody i pielęgnował go.<br /><br />
Następnego zaś dnia wyjął dwa denary, dał gospodarzowi i rzekł: „Miej o nim staranie, a jeśli co więcej wydasz, ja oddam tobie, gdy będę wracał”.<br /><br />
Któryż z tych trzech okazał się, według twego zdania, bliźnim tego, który wpadł w ręce zbójców?»<br /><br />
On odpowiedział: «Ten, który mu okazał miłosierdzie». Jezus mu rzekł: «Idź i ty czyń podobnie!»<br />

##########
Św. Brunon Kartuz, opat
##########
@@@@@

##########
Poniedziałek XXVII tygodnia Okresu Zwykłego
##########
A @@@  @@@  @@@  @@@   