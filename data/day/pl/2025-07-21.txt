            Św. Wawrzyniec z Brindisi<br />
                Św. Jan, mnich (+ IV w.)<br />
                Św. Zotyk, biskup i męczennik (+ II w.)<br />
                Bł. Albert Crescitelli, męczennik w Chinach (+ 1900)<br />
                Św. Argobast, biskup Strasburga (+ VI w.)<br />
                Św. Daniel, prorok<br />
                Św. Prakseda, dziewica (+ 491)<br />
                Św. Wiktor, męczennik w Marsylii (+ 290)<br />
                Św. Apolinary, biskup i męczennik<br />
    
##########
<font style="align-text:left" dir="ltr">„Znak Jonasza”</font>@@@@@<font style="align-text:left" dir="ltr"><br />
     Oto jak ucieczka proroka Jonasza daleko od Boga (Jon 1,3) zmienia się obraz prorocki, a to, co jest przedstawione jako nieszczęsna katastrofa, staje się znakiem Zmartwychwstania Pańskiego. Sam tekst historii Jonasza prefiguruje obraz Zbawiciela. Jest napisane, że Jonasz „uciekł daleko od Pana”. Czy Pan sam, aby przybrać postać i oblicze ludzkie, nie uciekł od natury i wyglądu boskiego? Tak właśnie mówi apostoł Paweł: „On, istniejąc w postaci Bożej, nie skorzystał ze sposobności, aby na równi być z Bogiem, lecz ogołocił samego siebie, przyjąwszy postać sługi” (Flp 2,6-7). Ten, który jest Panem, przybrał postać sługi; żeby przejść niepostrzeżenie przez ten świat i zwyciężyć demona skrył się sam w człowieku. Bóg jest wszędzie: nie można od Niego uciec; aby być „daleko od Pana”. Nie w jakimś miejscu, ale w pewien sposób przez wygląd Chrystus schronił się w obliczu naszego poddaństwa, całkowicie przyjętego.<br /><br />
     Tekst dodaje: „Jonasz wstał, aby uciec do Tarszisz. Zszedł do Jaffy”. Oto ten, który schodzi. „Nikt nie wstąpił do nieba, oprócz Tego, kto z nieba zstąpił” (J 3,13). Pan zstąpił z nieba w stronę ziemi. Bóg zszedł do człowieka, wszechmoc zeszła do naszego poddaństwa. Ale Jonasz, który zszedł w stronę statku, musiał wejść na niego, by podróżować. Podobnie Chrystus, zszedłszy do tego świata, wszedł, poprzez cnoty i cuda, do okrętu Jego Kościoła.<br /><br />
<br />
</font><br />

##########

##########
Księga Wyjścia <font dir="ltr">14,5-18.</font>@@@@@Gdy doniesiono królowi egipskiemu o ucieczce ludu, zmieniło się usposobienie faraona i jego sług względem niego i rzekli: «Cóż uczyniliśmy, pozwalając Izraelowi porzucić u nas służbę?»<br /><br />
Rozkazał wówczas faraon zaprzęgać swoje rydwany i zabrał ludzi swoich ze sobą.<br /><br />
Wziął sześćset rydwanów wyborowych oraz wszystkie inne rydwany egipskie, a na każdym z nich byli dzielni wojownicy.<br /><br />
Pan uczynił upartym serce faraona, króla egipskiego, który urządził pościg za Izraelitami. Ci jednak wyszli swobodnie.<br /><br />
Egipcjanie więc ścigali ich i dopędzili obozujących nad morzem.<br /><br />
A gdy się przybliżył faraon, Izraelici podnieśli oczy i ujrzawszy, że Egipcjanie ciągną za nimi, ogromnie się przerazili. Izraelici podnieśli głośne wołanie do Pana.<br /><br />
Rzekli do Mojżesza: «Czyż brakowało grobów w Egipcie, że nas tu przyprowadziłeś, abyśmy pomarli na pustyni? Cóż uczyniłeś nam przez to, że wyprowadziłeś nas z Egiptu?<br /><br />
Czyż nie mówiliśmy ci wyraźnie w Egipcie: Zostaw nas w spokoju, chcemy służyć Egipcjanom? Lepiej bowiem nam było służyć im, niż umierać na tej pustyni».<br /><br />
Mojżesz odpowiedział ludowi: «Nie bójcie się! Pozostańcie na swoim miejscu, a zobaczycie zbawienie od Pana, jakie zgotuje nam dzisiaj. Egipcjan bowiem, których widzicie teraz, nie będziecie już nigdy oglądać.<br /><br />
Pan będzie walczył za was, a wy pozostaniecie spokojni».<br /><br />
Pan rzekł do Mojżesza: «Czemu głośno wołasz do Mnie? Powiedz Izraelitom, niech ruszają w drogę.<br /><br />
Ty zaś podnieś swą laskę i wyciągnij rękę nad morze, i rozdziel je na dwoje, a wejdą Izraelici w środek morza na suchą ziemię.<br /><br />
Ja natomiast uczynię upartymi serca Egipcjan tak, że pójdą za nimi. Wtedy okażę moją potęgę wobec faraona, całego wojska jego, rydwanów i wszystkich jego jeźdźców.<br /><br />
A gdy okażę moją potęgę wobec faraona, jego rydwanów i jeźdźców, wtedy poznają Egipcjanie, że Ja jestem Pan».<br />

##########
Księga Wyjścia <font dir="ltr">15,1-2.3-4.5-6.</font>@@@@@Zaśpiewam na cześć Pana, który okrył się sławą, <br /><br />
gdy konia i jeźdźca pogrążył w morskiej toni.<br /><br />
Pan jest moją mocą i źródłem męstwa, <br /><br />
Jemu zawdzięczam moje ocalenie. <br /><br />
On Bogiem moim, uwielbiać Go będę.<br /><br />
<br /><br />
Pan wojownik potężny, <br /><br />
«Ten, który jest», brzmi Jego imię.<br /><br />
Rzucił w morze rydwany faraona i jego wojsko. <br /><br />
wybrani wodzowie legli w Morzu Czerwonym.<br /><br />
<br /><br />
Przepaści ich ogarnęły, <br /><br />
jak głaz runęli w głębinę.<br /><br />
Uwielbiona jest potęga prawicy Twej, Panie, <br /><br />
Prawica Twa, o Panie, starła nieprzyjaciół.<br />

##########
Ewangelia wg św. Mateusza <font dir="ltr">12,38-42.</font>@@@@@Niektórzy z uczonych w Piśmie i faryzeuszów rzekli do Jezusa: «Nauczycielu, chcielibyśmy zobaczyć jakiś znak od Ciebie».<br /><br />
Lecz On im odpowiedział: «Plemię przewrotne i wiarołomne żąda znaku, ale żaden znak nie będzie mu dany, prócz znaku proroka Jonasza.<br /><br />
Albowiem jak Jonasz był trzy dni i trzy noce we wnętrznościach wielkiej ryby, tak Syn Człowieczy będzie trzy dni i trzy noce w łonie ziemi.<br /><br />
Ludzie z Niniwy powstaną na sądzie przeciw temu plemieniu i potępią je; ponieważ oni wskutek nawoływania Jonasza się nawrócili, a oto tu jest coś więcej niż Jonasz.<br /><br />
Królowa z południa powstanie na sądzie przeciw temu plemieniu i potępi je; ponieważ ona z krańców ziemi przybyła słuchać mądrości Salomona, a oto tu jest coś więcej niż Salomon».<br />

##########
Św. Wawrzyniec z Brindisi
##########
@@@@@<br />

##########
Poniedziałek XVI tygodnia Okresu Zwykłego
##########
A @@@  @@@  @@@  @@@   