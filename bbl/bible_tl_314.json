[
  {
    "i": 31400,
    "b": 50,
    "c": 5205,
    "r": 5205,
    "o": 32,
    "t": "At kami'y mga saksi ng mga bagay na ito; at gayon din ang Espiritu Santo, na siyang ibinigay ng Dios sa nagsisitalima sa kaniya."
  },
  {
    "i": 31401,
    "b": 50,
    "c": 5205,
    "r": 5205,
    "o": 33,
    "t": "Datapuwa't sila, nang kanilang marinig ito, ay nangasugatan sa puso, at nangagpasiyang sila'y patayin."
  },
  {
    "i": 31402,
    "b": 50,
    "c": 5205,
    "r": 5205,
    "o": 34,
    "t": "Datapuwa't nagtindig sa Sanedrin ang isang Fariseo, na nagngangalang Gamaliel, doktor sa kautusan, na pinapupurihan ng buong bayan, at nagutos na ilabas na sandali ang mga tao."
  },
  {
    "i": 31403,
    "b": 50,
    "c": 5205,
    "r": 5205,
    "o": 35,
    "t": "At sinabi niya sa kanila, Kayong mga lalaking taga Israel, ay mangagingat kayo sa inyong sarili tungkol sa mga taong ito, kung ano ang inyong gagawin."
  },
  {
    "i": 31404,
    "b": 50,
    "c": 5205,
    "r": 5205,
    "o": 36,
    "t": "Sapagka't bago pa ng mga araw na ito ay lumitaw na si Teudas, na nagsabing siya'y dakila; at sa kaniya'y nakisama ang may apat na raang tao ang bilang: na siya'y pinatay; at ang lahat ng sa kaniya'y nagsisunod, ay pawang nagsipangalat at nangawalang kabuluhan."
  },
  {
    "i": 31405,
    "b": 50,
    "c": 5205,
    "r": 5205,
    "o": 37,
    "t": "Pagkatapos ng taong ito ay lumitaw si Judas na taga Galilea nang mga araw ng pagpapasulat, at nakahila siya ng marami sa bayan: siya'y nalipol rin; at ang lahat ng sa kaniya'y nagsisunod ay pawang nagsipangalat."
  },
  {
    "i": 31406,
    "b": 50,
    "c": 5205,
    "r": 5205,
    "o": 38,
    "t": "At ngayo'y sinasabi ko sa inyo, Huwag kayong mangakialam sa mga taong ito, at pabayaan ninyo sila: sapagka't kung ang pasiyang ito, o ang gawang ito ay sa mga tao, ay mawawasak:"
  },
  {
    "i": 31407,
    "b": 50,
    "c": 5205,
    "r": 5205,
    "o": 39,
    "t": "Datapuwa't kung sa Dios, ay hindi ninyo maiwawasak; baka pa kayo'y mangasumpungan na nangakikihamok laban sa Dios."
  },
  {
    "i": 31408,
    "b": 50,
    "c": 5205,
    "r": 5205,
    "o": 40,
    "t": "At sila'y nagsisangayon sa kaniya: at pagkatawag nila sa mga apostol, ay pinalo nila at ibinala sa kanila na huwag silang mangagsalita sa pangalan ni Jesus, at sila'y pinawalan."
  },
  {
    "i": 31409,
    "b": 50,
    "c": 5205,
    "r": 5205,
    "o": 41,
    "t": "Sila nga'y nagsialis sa harapan ng Sanedrin, na nangatutuwang sila'y nangabilang na karapatdapat na mangagbata ng kaalimurahan dahil sa Pangalan."
  },
  {
    "i": 31410,
    "b": 50,
    "c": 5205,
    "r": 5205,
    "o": 42,
    "t": "At sa araw-araw, sa templo at sa mga bahay-bahay, ay hindi sila nagsisipagtigil ng pagtuturo at pangangaral, na si Jesus ang siyang Cristo."
  },
  {
    "i": 31411,
    "b": 50,
    "c": 5206,
    "r": 5206,
    "o": 1,
    "t": "Nang mga araw ngang ito, nang dumadami ang bilang ng mga alagad, ay nagkaroon ng bulongbulungan ang mga Greco-Judio laban sa mga Hebreo, sapagka't ang kanilang mga babaing bao ay pinababayaan sa pamamahagi sa araw-araw."
  },
  {
    "i": 31412,
    "b": 50,
    "c": 5206,
    "r": 5206,
    "o": 2,
    "t": "At tinawag ng labingdalawa ang karamihang mga alagad, at sinabi, Hindi marapat na aming pabayaan ang salita ng Dios, at mangaglingkod sa mga dulang."
  },
  {
    "i": 31413,
    "b": 50,
    "c": 5206,
    "r": 5206,
    "o": 3,
    "t": "Magsihanap nga kayo, mga kapatid, sa inyo, ng pitong lalake na may mabuting katunayan, puspos ng Espiritu at ng karunungan, na ating mailalagay sa gawaing ito."
  },
  {
    "i": 31414,
    "b": 50,
    "c": 5206,
    "r": 5206,
    "o": 4,
    "t": "Datapuwa't magsisipanatili kaming matibay sa pananalangin, at sa ministerio ng salita."
  },
  {
    "i": 31415,
    "b": 50,
    "c": 5206,
    "r": 5206,
    "o": 5,
    "t": "At minagaling ng buong karamihan ang pananalitang ito: at kanilang inihalal si Esteban, taong puspos ng pananampalataya at ng Espiritu Santo, at si Felipe, at si Procoro, at si Nicanor, at si Timon, at si Parmenas, at si Nicolas na taga Antioquia na naging Judio;"
  },
  {
    "i": 31416,
    "b": 50,
    "c": 5206,
    "r": 5206,
    "o": 6,
    "t": "Na siyang iniharap nila sa mga apostol: at nang sila'y mangakapanalangin na, ay ipinatong nila ang kanilang mga kamay sa mga yaon."
  },
  {
    "i": 31417,
    "b": 50,
    "c": 5206,
    "r": 5206,
    "o": 7,
    "t": "At lumago ang salita ng Dios; at dumaming lubha sa Jerusalem ang bilang ng mga alagad; at nagsitalima sa pananampalataya ang lubhang maraming saserdote."
  },
  {
    "i": 31418,
    "b": 50,
    "c": 5206,
    "r": 5206,
    "o": 8,
    "t": "At si Esteban, na puspos ng biyaya at ng kapangyarihan, ay gumawa ng mga dakilang kababalaghan at mga tanda sa mga tao."
  },
  {
    "i": 31419,
    "b": 50,
    "c": 5206,
    "r": 5206,
    "o": 9,
    "t": "Datapuwa't nagsitindig ang ilan sa nangasa sinagoga, na tinatawag na sinagoga ng mga Libertino, at ng mga Cireneo, at ng mga Alejandrino, at ng mga taga Cilicia, at taga Asia, na nangakipagtalo kay Esteban."
  },
  {
    "i": 31420,
    "b": 50,
    "c": 5206,
    "r": 5206,
    "o": 10,
    "t": "At hindi sila makalaban sa karunungan at sa Espiritu na kaniyang ipinangungusap."
  },
  {
    "i": 31421,
    "b": 50,
    "c": 5206,
    "r": 5206,
    "o": 11,
    "t": "Nang magkagayo'y nagsisuhol sila sa mga lalake, na nangagsabi, Narinig naming siya'y nagsalita ng mga salitang kapusungan laban kay Moises at sa Dios."
  },
  {
    "i": 31422,
    "b": 50,
    "c": 5206,
    "r": 5206,
    "o": 12,
    "t": "At kanilang ginulo ang bayan, at ang mga matanda, at ang mga eskriba, at kanilang dinaluhong, at sinunggaban si Esteban, at dinala siya sa Sanedrin,"
  },
  {
    "i": 31423,
    "b": 50,
    "c": 5206,
    "r": 5206,
    "o": 13,
    "t": "At nangagharap ng mga saksing sinungaling, na nangagsabi, Ang taong ito'y hindi naglilikat ng pagsasalita ng mga salitang laban dito sa dakong banal, at sa kautusan:"
  },
  {
    "i": 31424,
    "b": 50,
    "c": 5206,
    "r": 5206,
    "o": 14,
    "t": "Sapagka't narinig naming kaniyang sinabi, na itong si Jesus na taga Nazaret ay iwawasak ang dakong ito, at babaguhin ang mga kaugaliang ibinigay sa atin ni Moises."
  },
  {
    "i": 31425,
    "b": 50,
    "c": 5206,
    "r": 5206,
    "o": 15,
    "t": "At ang lahat ng nangakaupo sa Sanedrin, na nagsisititig sa kaniya, ay kanilang nakita ang kaniyang mukha na katulad ng mukha ng isang anghel."
  },
  {
    "i": 31426,
    "b": 50,
    "c": 5207,
    "r": 5207,
    "o": 1,
    "t": "At sinabi ng dakilang saserdote, Tunay baga ang mga bagay na ito?"
  },
  {
    "i": 31427,
    "b": 50,
    "c": 5207,
    "r": 5207,
    "o": 2,
    "t": "At sinabi niya, Mga kapatid na lalake at mga magulang, mangakinig kayo: Ang Dios ng kaluwalhatia'y napakita sa ating amang si Abraham, nang siya'y nasa Mesapotamia, bago siya tumahan sa Haran,"
  },
  {
    "i": 31428,
    "b": 50,
    "c": 5207,
    "r": 5207,
    "o": 3,
    "t": "At sinabi sa kaniya, Umalis ka sa iyong lupain, at sa iyong kamaganakan, at pumaroon ka sa lupaing ituturo ko sa iyo."
  },
  {
    "i": 31429,
    "b": 50,
    "c": 5207,
    "r": 5207,
    "o": 4,
    "t": "Nang magkagayo'y umalis siya sa lupain ng mga Caldeo, at tumahan sa Haran: at buhat doon, pagkamatay ng kaniyang ama, ay inilipat siya ng Dios sa lupaing ito, na inyong tinatahanan ngayon:"
  },
  {
    "i": 31430,
    "b": 50,
    "c": 5207,
    "r": 5207,
    "o": 5,
    "t": "At hindi siya pinamanahan ng anoman doon, kahit mayapakan ng kaniyang paa: at siya'y nangakong yao'y ibibigay na pinakaari sa kaniya, at sa kaniyang binhi pagkatapos niya, nang wala pa siyang anak."
  },
  {
    "i": 31431,
    "b": 50,
    "c": 5207,
    "r": 5207,
    "o": 6,
    "t": "At ganito ang sinalita ng Dios, na ang kaniyang binhi ay makikipamayan sa ibang lupain, at kanilang dadalhin sila sa pagkaalipin, at sila'y pahihirapang apat na raang taon."
  },
  {
    "i": 31432,
    "b": 50,
    "c": 5207,
    "r": 5207,
    "o": 7,
    "t": "At ang bansang sa kanila'y aalipin ay aking hahatulan, sabi ng Dios: at pagkatapos nito'y magsisialis sila, at paglilingkuran nila ako sa dakong ito."
  },
  {
    "i": 31433,
    "b": 50,
    "c": 5207,
    "r": 5207,
    "o": 8,
    "t": "At ibinigay niya sa kaniya ang tipan ng pagtutuli: at sa ganito'y naging anak ni Abraham si Isaac, at ito'y tinuli nang ikawalong araw; at naging anak ni Isaac si Jacob, at naging mga anak ni Jacob ang labingdalawang patriarka."
  },
  {
    "i": 31434,
    "b": 50,
    "c": 5207,
    "r": 5207,
    "o": 9,
    "t": "At ang mga patriarka sa udyok ng kainggitan kay Jose, ay ipinagbili siya, upang dalhin sa Egipto; at ang Dios ay sumasa kaniya,"
  },
  {
    "i": 31435,
    "b": 50,
    "c": 5207,
    "r": 5207,
    "o": 10,
    "t": "At siya'y iniligtas sa lahat ng kaniyang kapighatian, at siya'y binigyan ng ikalulugod at karunungan sa harapan ni Faraon na hari sa Egipto; at siya'y ginawang gobernador sa Egipto at sa buong bahay niya."
  },
  {
    "i": 31436,
    "b": 50,
    "c": 5207,
    "r": 5207,
    "o": 11,
    "t": "Dumating nga ang kagutom sa buong Egipto at sa Canaan, at nagkaroon ng malaking kapighatian: at walang nasumpungang pagkain ang ating mga magulang."
  },
  {
    "i": 31437,
    "b": 50,
    "c": 5207,
    "r": 5207,
    "o": 12,
    "t": "Datapuwa't nang marinig ni Jacob na may trigo sa Egipto, ay sinugo niyang una ang ating mga magulang."
  },
  {
    "i": 31438,
    "b": 50,
    "c": 5207,
    "r": 5207,
    "o": 13,
    "t": "At sa ikalawa'y napakilala si Jose sa kaniyang mga kapatid; at nahayag kay Faraon ang lahi ni Jose."
  },
  {
    "i": 31439,
    "b": 50,
    "c": 5207,
    "r": 5207,
    "o": 14,
    "t": "At nagsugo si Jose, at pinaparoon sa kaniya si Jacob, na kaniyang ama, at ang lahat niyang kamaganakan, na pitongpu't limang tao."
  },
  {
    "i": 31440,
    "b": 50,
    "c": 5207,
    "r": 5207,
    "o": 15,
    "t": "At lumusong si Jacob sa Egipto; at namatay siya, at ang ating mga magulang."
  },
  {
    "i": 31441,
    "b": 50,
    "c": 5207,
    "r": 5207,
    "o": 16,
    "t": "At sila'y inilipat sa Siquem, at inilagay sila sa libingang binili ni Abraham sa mga anak ni Hamor sa Siquem, sa halaga ng pilak."
  },
  {
    "i": 31442,
    "b": 50,
    "c": 5207,
    "r": 5207,
    "o": 17,
    "t": "Datapuwa't nang nalalapit na ang panahon ng pangako, na ginawa ng Dios kay Abraham, ang bayan ay kumapal at dumami sa Egipto,"
  },
  {
    "i": 31443,
    "b": 50,
    "c": 5207,
    "r": 5207,
    "o": 18,
    "t": "Hanggang sa lumitaw ang ibang hari sa Egipto na hindi nakakikilala kay Jose."
  },
  {
    "i": 31444,
    "b": 50,
    "c": 5207,
    "r": 5207,
    "o": 19,
    "t": "Ito rin ay gumamit ng lalang sa ating lahi, at pinahirapan ang ating mga magulang, na ipinatapon ang kani-kanilang mga sanggol upang huwag mangabuhay."
  },
  {
    "i": 31445,
    "b": 50,
    "c": 5207,
    "r": 5207,
    "o": 20,
    "t": "Nang panahong yaon, ay ipinanganak si Moises, at siya'y totoong maganda; at siya'y inalagaang tatlong buwan sa bahay ng kaniyang ama:"
  },
  {
    "i": 31446,
    "b": 50,
    "c": 5207,
    "r": 5207,
    "o": 21,
    "t": "At nang siya'y matapon, ay pinulot siya ng anak na babae ni Faraon, at siya'y inalagaang gaya ng sariling anak niya."
  },
  {
    "i": 31447,
    "b": 50,
    "c": 5207,
    "r": 5207,
    "o": 22,
    "t": "At tinuruan si Moises sa lahat ng karunungan ng mga Egipcio: at siya ay makapangyarihan sa kaniyang mga salita at mga gawa."
  },
  {
    "i": 31448,
    "b": 50,
    "c": 5207,
    "r": 5207,
    "o": 23,
    "t": "Datapuwa't nang siya'y magaapat na pung taong gulang na, ay tumugtog sa kaniyang puso na dalawin ang kaniyang mga kapatid na mga anak ni Israel."
  },
  {
    "i": 31449,
    "b": 50,
    "c": 5207,
    "r": 5207,
    "o": 24,
    "t": "At nang makita niya ang isa sa kanila na inaalipusta, ay kaniyang ipinagsanggalang siya, at ipinaghiganti ang pinipighati, at pinatay ang Egipcio:"
  },
  {
    "i": 31450,
    "b": 50,
    "c": 5207,
    "r": 5207,
    "o": 25,
    "t": "At ang isip niya'y napagunawa ng kaniyang mga kapatid na ibinigay ng Dios sa kanila ang kaligtasan sa pamamagitan ng kamay niya: datapuwa't hindi nila napagunawa."
  },
  {
    "i": 31451,
    "b": 50,
    "c": 5207,
    "r": 5207,
    "o": 26,
    "t": "At nang kinabukasan ay napakita siya sa kanila samantalang sila'y nagaaway, at sila'y ibig sana niyang payapain, na sinasabi, mga Ginoo, kayo'y magkapatid; bakit kayo'y nagaalipustaan?"
  },
  {
    "i": 31452,
    "b": 50,
    "c": 5207,
    "r": 5207,
    "o": 27,
    "t": "Datapuwa't itinulak siya ng umalipusta sa kaniyang kapuwa tao, na sinasabi, Sino ang naglagay sa iyo na puno at hukom sa amin?"
  },
  {
    "i": 31453,
    "b": 50,
    "c": 5207,
    "r": 5207,
    "o": 28,
    "t": "Ibig mo bagang ako'y patayin mo, na gaya ng pagkapatay mo kahapon sa Egipcio?"
  },
  {
    "i": 31454,
    "b": 50,
    "c": 5207,
    "r": 5207,
    "o": 29,
    "t": "At sa salitang ito'y tumakas si Moises, at nakipamayan sa lupain ng Midian, na doo'y nagkaanak siya ng dalawang lalake."
  },
  {
    "i": 31455,
    "b": 50,
    "c": 5207,
    "r": 5207,
    "o": 30,
    "t": "At nang maganap ang apat na pung taon, ay napakita sa kaniya ang isang anghel sa ilang ng bundok ng Sinai, sa ningas ng apoy sa isang mababang punong kahoy."
  },
  {
    "i": 31456,
    "b": 50,
    "c": 5207,
    "r": 5207,
    "o": 31,
    "t": "At nang makita ito ni Moises, ay nanggilalas sa tanawin; at nang siya'y lumapit upang pagmasdan, ay dumating ang isang tinig ng Panginoon,"
  },
  {
    "i": 31457,
    "b": 50,
    "c": 5207,
    "r": 5207,
    "o": 32,
    "t": "Ako ang Dios ng iyong mga magulang, ang Dios ni Abraham, at ni Isaac, at ni Jacob. At si Moises ay nanginig at hindi nangahas tumingin."
  },
  {
    "i": 31458,
    "b": 50,
    "c": 5207,
    "r": 5207,
    "o": 33,
    "t": "At sinabi sa kaniya ng Panginoon, Alisin mo ang mga pangyapak sa iyong mga paa: sapagka't ang dakong kinatatayuan mo ay lupang banal."
  },
  {
    "i": 31459,
    "b": 50,
    "c": 5207,
    "r": 5207,
    "o": 34,
    "t": "Totoong nakita ko ang kapighatian ng aking bayang nasa Egipto, at narinig ko ang kanilang hibik, at ako'y bumaba upang sila'y iligtas: at ngayo'y halika, susuguin kita sa Egipto."
  },
  {
    "i": 31460,
    "b": 50,
    "c": 5207,
    "r": 5207,
    "o": 35,
    "t": "Ang Moises na ito na kanilang itinakuwil, na sinasabi, Sino ang sa iyo'y naglagay na puno at hukom? ay siyang sinugo ng Dios na maging puno at tagapagligtas sa pamamagitan ng kamay ng anghel na sa kaniya'y napakita sa mababang punong kahoy."
  },
  {
    "i": 31461,
    "b": 50,
    "c": 5207,
    "r": 5207,
    "o": 36,
    "t": "Pinatnugutan sila ng taong ito, pagkagawa ng mga kababalaghan at mga tanda sa Egipto, at sa dagat na Pula, at sa ilang sa loob ng apat na pung taon."
  },
  {
    "i": 31462,
    "b": 50,
    "c": 5207,
    "r": 5207,
    "o": 37,
    "t": "Ito'y yaong Moises, na nagsabi sa mga anak ni Israel, Palilitawin ng Dios sa inyo ang isang propeta na gaya ko, mula sa inyong mga kapatid."
  },
  {
    "i": 31463,
    "b": 50,
    "c": 5207,
    "r": 5207,
    "o": 38,
    "t": "Ito'y yaong naroon sa iglesia sa ilang na kasama ang anghel na nagsalita sa kaniya sa bundok ng Sinai, at kasama ang ating mga magulang: na siyang nagsitanggap ng mga aral na buhay upang ibigay sa atin:"
  },
  {
    "i": 31464,
    "b": 50,
    "c": 5207,
    "r": 5207,
    "o": 39,
    "t": "Sa kaniya'y ayaw magsitalima ang ating mga magulang, kundi siya'y kanilang itinakuwil, at sa kanilang mga puso'y nangagbalik sa Egipto,"
  },
  {
    "i": 31465,
    "b": 50,
    "c": 5207,
    "r": 5207,
    "o": 40,
    "t": "Na sinasabi kay Aaron, Igawa mo kami ng mga dios na mangunguna sa amin: sapagka't tungkol dito kay Moises, na naglabas sa amin sa lupain ng Egipto, ay hindi namin nalalaman kung ano ang nangyari sa kaniya."
  },
  {
    "i": 31466,
    "b": 50,
    "c": 5207,
    "r": 5207,
    "o": 41,
    "t": "At nagsigawa sila nang mga araw na yaon ng isang guyang baka, at nagsipaghandog ng hain sa diosdiosang yaon, at nangatuwa sa mga gawa ng kanilang mga kamay."
  },
  {
    "i": 31467,
    "b": 50,
    "c": 5207,
    "r": 5207,
    "o": 42,
    "t": "Datapuwa't tumalikod ang Dios, at sila'y pinabayaang magsisamba sa hukbo ng langit; gaya ng nasusulat sa aklat ng mga propeta, Hinandugan baga ninyo ako ng mga hayop na pinatay at mga hain Na apat na pung taon sa ilang, Oh angkan ni Israel?"
  },
  {
    "i": 31468,
    "b": 50,
    "c": 5207,
    "r": 5207,
    "o": 43,
    "t": "At dinala ninyo ang tabernakulo ni Moloc, At ang bituin ng dios Refan, Ang mga larawang ginawa ninyo upang inyong sambahin: At dadalhin ko kayo sa dako pa roon ng Babilonia."
  },
  {
    "i": 31469,
    "b": 50,
    "c": 5207,
    "r": 5207,
    "o": 44,
    "t": "Sumaating mga magulang sa ilang ang tabernakulo ng patotoo, ayon sa itinakda ng nagsalita kay Moises, na kaniyang gawin yaon alinsunod sa anyong kaniyang nakita."
  },
  {
    "i": 31470,
    "b": 50,
    "c": 5207,
    "r": 5207,
    "o": 45,
    "t": "Na yao'y ipinasok din ng ating mga magulang sa kapanahunang ukol, na kasama ni Josue nang sila'y magsipasok sa inaari ng mga bansa, na pinalayas ng Dios sa harapan ng ating magulang, hanggang sa mga araw ni David;"
  },
  {
    "i": 31471,
    "b": 50,
    "c": 5207,
    "r": 5207,
    "o": 46,
    "t": "Na nakasumpong ng biyaya sa paningin ng Dios, at huminging makasumpong ng isang tahanang ukol sa Dios ni Jacob."
  },
  {
    "i": 31472,
    "b": 50,
    "c": 5207,
    "r": 5207,
    "o": 47,
    "t": "Datapuwa't iginawa siya ni Salomon ng isang bahay."
  },
  {
    "i": 31473,
    "b": 50,
    "c": 5207,
    "r": 5207,
    "o": 48,
    "t": "Bagama't ang Kataastaasa'y hindi tumatahan sa mga bahay na gawa ng mga kamay; gaya ng sinasabi ng propeta,"
  },
  {
    "i": 31474,
    "b": 50,
    "c": 5207,
    "r": 5207,
    "o": 49,
    "t": "Ang langit ay ang aking luklukan, At ang lupa ang tungtungan ng aking mga paa: Anong anyo ng bahay ang itatayo ninyo sa akin? sabi ng Panginoon: O anong dako ang aking pahingahan?"
  },
  {
    "i": 31475,
    "b": 50,
    "c": 5207,
    "r": 5207,
    "o": 50,
    "t": "Hindi baga ginawa ng aking kamay ang lahat ng mga bagay na ito?"
  },
  {
    "i": 31476,
    "b": 50,
    "c": 5207,
    "r": 5207,
    "o": 51,
    "t": "Kayong matitigas ang ulo, at di tuli ang puso't mga tainga, kayo'y laging nagsisisalangsang sa Espiritu Santo: kung ano ang ginawa ng inyong mga magulang, ay gayon din naman ang ginagawa ninyo."
  },
  {
    "i": 31477,
    "b": 50,
    "c": 5207,
    "r": 5207,
    "o": 52,
    "t": "Alin sa mga propeta ang hindi pinagusig ng inyong mga magulang? at kanilang pinatay ang nangagpahayag ng una ng pagdating ng Matuwid na Ito; na sa kaniya'y kayo ngayon ay nangaging mga tagapagkanulo at mamamatay-tao;"
  },
  {
    "i": 31478,
    "b": 50,
    "c": 5207,
    "r": 5207,
    "o": 53,
    "t": "Kayo na nagsitanggap ng kautusan ayon sa pangangasiwa ng mga anghel, at hindi ninyo ginanap."
  },
  {
    "i": 31479,
    "b": 50,
    "c": 5207,
    "r": 5207,
    "o": 54,
    "t": "Nang marinig nga nila ang mga bagay na ito, ay nangasugatan sila sa puso, at siya'y pinagngalitan nila ng kanilang mga ngipin."
  },
  {
    "i": 31480,
    "b": 50,
    "c": 5207,
    "r": 5207,
    "o": 55,
    "t": "Datapuwa't siya, palibhasa'y puspos ng Espiritu Santo ay tumitig na maigi sa langit, at nakita niya ang kaluwalhatian ng Dios, at si Jesus na nakatindig sa kanan ng Dios,"
  },
  {
    "i": 31481,
    "b": 50,
    "c": 5207,
    "r": 5207,
    "o": 56,
    "t": "At nagsabi, Narito, nakikita kong bukas ang mga langit, at ang Anak ng tao na nakatindig sa kanan ng Dios."
  },
  {
    "i": 31482,
    "b": 50,
    "c": 5207,
    "r": 5207,
    "o": 57,
    "t": "Datapuwa't sila'y nagsigawan ng malakas na tinig, at nangagtakip ng kanilang mga tainga, at nangagkaisang siya'y dinaluhong;"
  },
  {
    "i": 31483,
    "b": 50,
    "c": 5207,
    "r": 5207,
    "o": 58,
    "t": "At siya'y kanilang itinapon sa labas ng bayan, at binato: at inilagay ng mga saksi ang kanilang mga damit sa mga paanan ng isang binata na nagngangalang Saulo."
  },
  {
    "i": 31484,
    "b": 50,
    "c": 5207,
    "r": 5207,
    "o": 59,
    "t": "At kanilang pinagbatuhanan si Esteban, na tumatawag sa Panginoon at nagsasabi, Panginoong Jesus, tanggapin mo ang aking espiritu."
  },
  {
    "i": 31485,
    "b": 50,
    "c": 5207,
    "r": 5207,
    "o": 60,
    "t": "At siya'y nanikluhod, at sumigaw ng malakas na tinig, Panginoon, huwag mong iparatang sa kanila ang kasalanang ito. At pagkasabi niya nito, ay nakatulog siya."
  },
  {
    "i": 31486,
    "b": 50,
    "c": 5208,
    "r": 5208,
    "o": 1,
    "t": "At si Saulo ay sumangayon sa kaniyang pagkamatay. At nang araw na yao'y nangyari ang isang malaking paguusig laban sa iglesia na nasa Jerusalem; at silang lahat ay nagsipangalat sa lahat ng mga dako ng Judea at Samaria, maliban na sa mga apostol."
  },
  {
    "i": 31487,
    "b": 50,
    "c": 5208,
    "r": 5208,
    "o": 2,
    "t": "At inilibing si Esteban ng mga taong masipag sa kabanalan, at siya'y tinangisan ng di kawasa."
  },
  {
    "i": 31488,
    "b": 50,
    "c": 5208,
    "r": 5208,
    "o": 3,
    "t": "Datapuwa't pinuksa ni Saulo ang iglesia, na pinapasok ang bahay-bahay, at kinakaladkad ang mga lalake't mga babae, at sila'y ipinapasok sa bilangguan."
  },
  {
    "i": 31489,
    "b": 50,
    "c": 5208,
    "r": 5208,
    "o": 4,
    "t": "Ang mga nagsipangalat nga ay nagsipaglakbay, na ipinangangaral ang salita."
  },
  {
    "i": 31490,
    "b": 50,
    "c": 5208,
    "r": 5208,
    "o": 5,
    "t": "At bumaba si Felipe sa bayan ng Samaria, at ipinangaral sa kanila ang Cristo."
  },
  {
    "i": 31491,
    "b": 50,
    "c": 5208,
    "r": 5208,
    "o": 6,
    "t": "At ang mga karamiha'y nangagkakaisang nangakikinig sa mga bagay na sinasalita ni Felipe, pagkarinig nila, at pagkakita ng mga tanda na ginawa niya."
  },
  {
    "i": 31492,
    "b": 50,
    "c": 5208,
    "r": 5208,
    "o": 7,
    "t": "Sapagka't sa maraming may mga karumaldumal na espiritu, ay nangagsilabas sila, na nangagsisisigaw ng malakas na tinig: at maraming lumpo, at pilay, ang pinagaling."
  },
  {
    "i": 31493,
    "b": 50,
    "c": 5208,
    "r": 5208,
    "o": 8,
    "t": "At nagkaroon ng malaking kagalakan sa bayang yaon."
  },
  {
    "i": 31494,
    "b": 50,
    "c": 5208,
    "r": 5208,
    "o": 9,
    "t": "Datapuwa't may isang tao, na nagngangalang Simon, na nang unang panaho'y nanggagaway sa bayan, at pinahahanga ang mga tao sa Samaria, at nagsasabing siya'y isang dakila:"
  },
  {
    "i": 31495,
    "b": 50,
    "c": 5208,
    "r": 5208,
    "o": 10,
    "t": "Na siyang pinakikinggan nilang lahat, buhat sa kaliitliitan hanggang sa kadakidakilaan, na sinasabi, Ang taong ito ang siyang kapangyarihan ng Dios na tinatawag na Dakila."
  },
  {
    "i": 31496,
    "b": 50,
    "c": 5208,
    "r": 5208,
    "o": 11,
    "t": "At siya'y pinakinggan nila, sapagka't mahabang panahong pinahahanga niya sila ng kaniyang mga panggagaway."
  },
  {
    "i": 31497,
    "b": 50,
    "c": 5208,
    "r": 5208,
    "o": 12,
    "t": "Datapuwa't nang magsipaniwala sila kay Felipe na nangangaral ng mabubuting balita tungkol sa kaharian ng Dios at sa pangalan ni Jesucristo, ay nangabautismuhan ang mga lalake't mga babae."
  },
  {
    "i": 31498,
    "b": 50,
    "c": 5208,
    "r": 5208,
    "o": 13,
    "t": "At si Simon man ay naniwala rin: at nang mabautismuhan na, ay nanatili siyang kasama ni Felipe; at nang makakita ng mga tanda at ng mga dakilang himalang ginawa, ay napahanga siya."
  },
  {
    "i": 31499,
    "b": 50,
    "c": 5208,
    "r": 5208,
    "o": 14,
    "t": "Nang mabalitaan nga ng mga apostol na nangasa Jerusalem na tinanggap ng Samaria ang salita ng Dios, ay sinugo nila sa kanila si Pedro at si Juan:"
  }
]
