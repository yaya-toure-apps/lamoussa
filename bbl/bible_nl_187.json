[
  {
    "i": 18700,
    "b": 22,
    "c": 2448,
    "r": 2448,
    "o": 20,
    "t": "Gaat uit Babylon, vlucht weg van de Chaldeeën! Met jubelende stem verkondigt, maakt dit bekend, verspreidt het tot aan de einden der aarde, zegt: De HEERE heeft Zijn knecht Jakob verlost!"
  },
  {
    "i": 18701,
    "b": 22,
    "c": 2448,
    "r": 2448,
    "o": 21,
    "t": "Zij dorstten niet toen Hij hen door de woestijnen leidde; Hij deed water voor hen stromen uit de rots; Hij spleet de rots, en het water vloeide."
  },
  {
    "i": 18702,
    "b": 22,
    "c": 2448,
    "r": 2448,
    "o": 22,
    "t": "Geen vrede, zegt de HEERE, voor de goddelozen."
  },
  {
    "i": 18703,
    "b": 22,
    "c": 2449,
    "r": 2449,
    "o": 1,
    "t": "Hoor naar Mij, eilanden, en luister aandachtig, volken van verre! De HEERE heeft Mij geroepen van de moederschoot af, van de buik van mijn moeder af heeft Hij mijn naam genoemd."
  },
  {
    "i": 18704,
    "b": 22,
    "c": 2449,
    "r": 2449,
    "o": 2,
    "t": "En Hij heeft mijn mond gemaakt als een scherp zwaard, in de schaduw van Zijn hand heeft Hij Mij verborgen. Hij heeft Mij gemaakt tot een spitse pijl, in Zijn pijlkoker heeft Hij Mij weggestopt."
  },
  {
    "i": 18705,
    "b": 22,
    "c": 2449,
    "r": 2449,
    "o": 3,
    "t": "En Hij zei tegen Mij: U bent Mijn knecht, Israël, in wie Ik Mij verheerlijken zal."
  },
  {
    "i": 18706,
    "b": 22,
    "c": 2449,
    "r": 2449,
    "o": 4,
    "t": "Maar Ik zei: Ik heb tevergeefs gezwoegd, Ik heb mijn kracht voor niets en vergeefs verbruikt. Nochtans is mijn recht bij de HEERE en mijn loon bij mijn God."
  },
  {
    "i": 18707,
    "b": 22,
    "c": 2449,
    "r": 2449,
    "o": 5,
    "t": "En nu, zegt de HEERE, Die Mij van de moederschoot af geformeerd heeft tot een knecht voor Zich, om Jakob tot Hem terug te brengen, opdat Israël tot Hem verzameld wordt – want Ik ben geëerd in de ogen van de HEERE, en mijn God is mijn kracht geworden –"
  },
  {
    "i": 18708,
    "b": 22,
    "c": 2449,
    "r": 2449,
    "o": 6,
    "t": "ja, Hij zegt: Het is te gering dat U voor Mij een knecht zou zijn om de stammen van Jakob weer op te richten en de overgeblevenen van Israël terug te brengen. Ik zal U ook geven tot een licht der heidenvolken, om Mijn heil te zijn tot aan het einde der aarde."
  },
  {
    "i": 18709,
    "b": 22,
    "c": 2449,
    "r": 2449,
    "o": 7,
    "t": "Zo zegt de HEERE, de Verlosser van Israël, zijn Heilige, tegen hem die diep veracht is, die een gruwel is voor de volken, tegen de knecht van heersers: Koningen zullen het zien en opstaan, vorsten, en zij zullen zich neerbuigen, vanwege de HEERE, Die trouw is, de Heilige van Israël, Die U verkozen heeft."
  },
  {
    "i": 18710,
    "b": 22,
    "c": 2449,
    "r": 2449,
    "o": 8,
    "t": "Zo zegt de HEERE: In de tijd van welbehagen heb Ik U verhoord, en op de dag van het heil heb Ik U geholpen; en Ik zal U bewaren en U geven tot een verbond voor het volk, om het land weer op te richten, om de verwoeste erfenissen te doen erven,"
  },
  {
    "i": 18711,
    "b": 22,
    "c": 2449,
    "r": 2449,
    "o": 9,
    "t": "om tegen de gevangenen te zeggen: Ga uit, tegen hen die in duisternis zijn: Kom tevoorschijn! Zij zullen weiden langs de wegen, en op alle kale heuvels zal hun weide zijn."
  },
  {
    "i": 18712,
    "b": 22,
    "c": 2449,
    "r": 2449,
    "o": 10,
    "t": "Zij zullen geen honger of dorst hebben, noch zal woestijnhitte of zon hen treffen, want hun Ontfermer zal hen leiden en hen bij waterbronnen brengen."
  },
  {
    "i": 18713,
    "b": 22,
    "c": 2449,
    "r": 2449,
    "o": 11,
    "t": "Ik zal al Mijn bergen tot een weg maken, en Mijn gebaande wegen zullen verhoogd worden."
  },
  {
    "i": 18714,
    "b": 22,
    "c": 2449,
    "r": 2449,
    "o": 12,
    "t": "Zie, dezen zullen van verre komen, en zie, dezen van het noorden en van het westen, en dezen uit het land Sinim."
  },
  {
    "i": 18715,
    "b": 22,
    "c": 2449,
    "r": 2449,
    "o": 13,
    "t": "Juich, hemel, en verheug u, aarde, bergen, breek uit in gejubel, want de HEERE heeft Zijn volk getroost en Zich over Zijn ellendigen ontfermd."
  },
  {
    "i": 18716,
    "b": 22,
    "c": 2449,
    "r": 2449,
    "o": 14,
    "t": "Maar Sion zei: De HEERE heeft mij verlaten, de Heere heeft mij vergeten."
  },
  {
    "i": 18717,
    "b": 22,
    "c": 2449,
    "r": 2449,
    "o": 15,
    "t": "Zou een vrouw haar zuigeling vergeten, zich niet ontfermen over het kind van haar schoot? Zelfs al zouden die het vergeten, Ík zal u niet vergeten."
  },
  {
    "i": 18718,
    "b": 22,
    "c": 2449,
    "r": 2449,
    "o": 16,
    "t": "Zie, Ik heb u gegraveerd in Mijn handpalmen; uw muren zijn voortdurend voor Mij."
  },
  {
    "i": 18719,
    "b": 22,
    "c": 2449,
    "r": 2449,
    "o": 17,
    "t": "Uw zonen haasten zich, uw afbrekers en verwoesters zullen uit u wegtrekken."
  },
  {
    "i": 18720,
    "b": 22,
    "c": 2449,
    "r": 2449,
    "o": 18,
    "t": "Sla uw ogen op, kijk rondom en zie: zij allen verzamelen zich, zij komen naar u toe. Zo waar Ik leef, spreekt de HEERE, voorzeker, u zult hen allen als een sieraad aantrekken, u zult hen ombinden als een bruid."
  },
  {
    "i": 18721,
    "b": 22,
    "c": 2449,
    "r": 2449,
    "o": 19,
    "t": "Want uw puinhopen, uw verwoeste plaatsen en uw verwoest land, voorzeker, nu zult u te klein zijn voor de inwoners, en zij die u verslonden, zullen ver weg zijn."
  },
  {
    "i": 18722,
    "b": 22,
    "c": 2449,
    "r": 2449,
    "o": 20,
    "t": "De kinderen van wie u beroofd was, zullen opnieuw voor uw oren zeggen: De plaats is te klein voor mij, geef mij ruimte om te wonen."
  },
  {
    "i": 18723,
    "b": 22,
    "c": 2449,
    "r": 2449,
    "o": 21,
    "t": "Dan zult u in uw hart zeggen: Wie heeft deze voor mij gebaard, aangezien ik beroofd was van kinderen en onvruchtbaar, een balling, een verstoteling? Wie heeft deze grootgebracht? Zie, ik was alleen overgebleven, waar waren dezen vandaan?"
  },
  {
    "i": 18724,
    "b": 22,
    "c": 2449,
    "r": 2449,
    "o": 22,
    "t": "Zo zegt de Heere HEERE: Zie, Ik zal Mijn hand opheffen naar de heidenvolken en Mijn banier oprichten voor de volken. Dan zullen zij uw zonen in hun armen brengen, en uw dochters zullen gedragen worden op hun schouders."
  },
  {
    "i": 18725,
    "b": 22,
    "c": 2449,
    "r": 2449,
    "o": 23,
    "t": "Koningen zullen uw voogden zijn en hun vorstinnen uw voedsters. Zij zullen zich voor u neerbuigen met hun gezicht ter aarde en het stof van uw voeten likken. Dan zult u weten dat Ik de HEERE ben, op Wie zij die Hem verwachten, niet beschaamd zullen uitkomen."
  },
  {
    "i": 18726,
    "b": 22,
    "c": 2449,
    "r": 2449,
    "o": 24,
    "t": "Zal aan een held de buit ontnomen worden? Zal het krijgsgevangene van een tiran ontkomen?"
  },
  {
    "i": 18727,
    "b": 22,
    "c": 2449,
    "r": 2449,
    "o": 25,
    "t": "Voorzeker, zo zegt de HEERE: Zelfs het krijgsgevangene van een held zal ontnomen worden, en de buit van een tiran zal ontkomen. Ik Zelf zal hen die u bestrijden, bestrijden, en Ik Zelf zal uw kinderen verlossen."
  },
  {
    "i": 18728,
    "b": 22,
    "c": 2449,
    "r": 2449,
    "o": 26,
    "t": "En Ik zal hen die u onderdrukken, hun eigen vlees laten eten, en zij zullen dronken worden van hun eigen bloed, als van jonge wijn. Dan zal alle vlees weten dat Ik, de HEERE, uw Heiland ben, en uw Verlosser de Machtige van Jakob."
  },
  {
    "i": 18729,
    "b": 22,
    "c": 2450,
    "r": 2450,
    "o": 1,
    "t": "Zo zegt de HEERE: Waar is die echtscheidingsbrief van uw moeder, waarmee Ik haar weggestuurd heb? Of wie van Mijn schuldeisers is het aan wie Ik u verkocht heb? Zie, om uw ongerechtigheden bent u verkocht, en om uw overtredingen is uw moeder weggestuurd."
  },
  {
    "i": 18730,
    "b": 22,
    "c": 2450,
    "r": 2450,
    "o": 2,
    "t": "Waarom was er niemand toen Ik kwam, waarom antwoordde niemand toen Ik riep? Is Mijn hand soms te kort om los te kopen, of is er in Mij geen kracht om te redden? Zie, door Mijn bestraffing doe Ik de zee uitdrogen, Ik maak de rivieren tot een woestijn; hun vis stinkt, omdat er geen water is, en sterft van dorst."
  },
  {
    "i": 18731,
    "b": 22,
    "c": 2450,
    "r": 2450,
    "o": 3,
    "t": "Ik bekleed de hemel met rouw, en Ik maak een rouwkleed tot hun bedekking."
  },
  {
    "i": 18732,
    "b": 22,
    "c": 2450,
    "r": 2450,
    "o": 4,
    "t": "De Heere HEERE heeft Mij een geoefende tong gegeven, zodat Ik weet hoe Ik de vermoeide met een woord moet opbeuren. Hij wekt Mij elke morgen, Hij wekt Mijn oor, opdat Ik hoor zoals geoefenden."
  },
  {
    "i": 18733,
    "b": 22,
    "c": 2450,
    "r": 2450,
    "o": 5,
    "t": "De Heere HEERE heeft Mijn oor geopend, en Ík ben niet ongehoorzaam geweest, Ik ben niet teruggedeinsd."
  },
  {
    "i": 18734,
    "b": 22,
    "c": 2450,
    "r": 2450,
    "o": 6,
    "t": "Ik heb Mijn rug gegeven aan hen die Mij sloegen, en Mijn wangen aan hen die Mij de baard uittrokken; Mijn gezicht heb Ik niet verborgen voor smaad en bespuwing."
  },
  {
    "i": 18735,
    "b": 22,
    "c": 2450,
    "r": 2450,
    "o": 7,
    "t": "Maar de Heere HEERE zal Mij helpen, daarom word Ik niet te schande. Daarom heb Ik Mijn gezicht gemaakt als een keiharde steen, en Ik weet dat Ik niet beschaamd zal uitkomen."
  },
  {
    "i": 18736,
    "b": 22,
    "c": 2450,
    "r": 2450,
    "o": 8,
    "t": "Hij die Mij rechtvaardigt, is nabij. Wie wil met Mij twisten? Laten wij samen voor het gericht verschijnen. Wie is Mijn tegenstander? Laat hij tot Mij naderen."
  },
  {
    "i": 18737,
    "b": 22,
    "c": 2450,
    "r": 2450,
    "o": 9,
    "t": "Zie, de Heere HEERE zal Mij helpen. Wie is het die Mij schuldig zal verklaren? Zie, zij allen zullen verslijten als een kleed, de mot zal hen opvreten."
  },
  {
    "i": 18738,
    "b": 22,
    "c": 2450,
    "r": 2450,
    "o": 10,
    "t": "Wie onder u de HEERE vreest en luistert naar de stem van Zijn knecht, wie in duisternis gaat en geen lichtglans heeft, laat hij vertrouwen op de Naam van de HEERE en steunen op zijn God."
  },
  {
    "i": 18739,
    "b": 22,
    "c": 2450,
    "r": 2450,
    "o": 11,
    "t": "Maar jullie allemaal die een vuur aansteken, die je omgorden met vuurpijlen, ga weg in de vlammen van je vuur, in de vuurpijlen die je hebt aangestoken! Dit is het wat je van Mijn hand zal overkomen: je zult liggen in smarten."
  },
  {
    "i": 18740,
    "b": 22,
    "c": 2451,
    "r": 2451,
    "o": 1,
    "t": "Luister naar Mij, jullie die gerechtigheid najaagt, die de HEERE zoekt! Aanschouw de rots waaruit jullie gehouwen zijn, en de kuil van de groeve waaruit jullie zijn uitgegraven."
  },
  {
    "i": 18741,
    "b": 22,
    "c": 2451,
    "r": 2451,
    "o": 2,
    "t": "Aanschouw Abraham, jullie vader, en Sara, die jullie gebaard heeft. Want Ik riep hem toen hij nog alleen was, en Ik zegende hem en maakte hem talrijk."
  },
  {
    "i": 18742,
    "b": 22,
    "c": 2451,
    "r": 2451,
    "o": 3,
    "t": "Want de HEERE zal Sion troosten, Hij zal al haar puinhopen troosten. Hij zal haar woestijn maken als Eden, en haar wildernis als de hof van de HEERE. Vreugde en blijdschap zullen er gevonden worden, dankzegging en gezang."
  },
  {
    "i": 18743,
    "b": 22,
    "c": 2451,
    "r": 2451,
    "o": 4,
    "t": "Sla acht op Mij, Mijn volk, en luister naar Mij, Mijn natie, want een wet zal van Mij uitgaan, en Mijn recht zal Ik tot een licht van de volken maken."
  },
  {
    "i": 18744,
    "b": 22,
    "c": 2451,
    "r": 2451,
    "o": 5,
    "t": "Mijn gerechtigheid is nabij, Mijn heil is uitgegaan, en Mijn armen zullen de volken richten. De eilanden zullen Mij verwachten en op Mijn arm hopen."
  },
  {
    "i": 18745,
    "b": 22,
    "c": 2451,
    "r": 2451,
    "o": 6,
    "t": "Sla uw ogen op naar de hemel, en kijk naar de aarde beneden. Want de hemel zal als rook verdwijnen, de aarde zal als een kleed verslijten en haar bewoners zullen eveneens sterven. Maar Mijn heil zal eeuwig zijn, en aan Mijn gerechtigheid zal geen einde komen."
  },
  {
    "i": 18746,
    "b": 22,
    "c": 2451,
    "r": 2451,
    "o": 7,
    "t": "Luister naar Mij, jullie die de gerechtigheid kennen, volk in wiens hart Mijn wet is! Wees niet bevreesd voor de smaad van mensen, en wees niet verschrikt voor hun beschimpingen."
  },
  {
    "i": 18747,
    "b": 22,
    "c": 2451,
    "r": 2451,
    "o": 8,
    "t": "Want de mot zal hen opvreten als een kleed, en de made zal hen verslinden als wol. Maar Mijn gerechtigheid zal eeuwig zijn, en Mijn heil van generatie op generatie."
  },
  {
    "i": 18748,
    "b": 22,
    "c": 2451,
    "r": 2451,
    "o": 9,
    "t": "Ontwaak, ontwaak! Bekleed u met kracht, arm van de HEERE! Ontwaak zoals in de dagen van weleer, van de oude generaties. Was U het niet die Rahab in stukken hakte, die de draak doorboorde?"
  },
  {
    "i": 18749,
    "b": 22,
    "c": 2451,
    "r": 2451,
    "o": 10,
    "t": "Was U het niet die de zee droogde, het water van de grote afgrond, die de diepten van de zee maakte tot een weg, zodat de verlosten erdoor konden trekken?"
  },
  {
    "i": 18750,
    "b": 22,
    "c": 2451,
    "r": 2451,
    "o": 11,
    "t": "Zo zullen de vrijgekochten van de HEERE wederkeren en naar Sion komen met gejuich. Eeuwige vreugde zal op hun hoofd zijn. Vreugde en blijdschap zullen zij verkrijgen, verdriet en gezucht zullen wegvluchten."
  },
  {
    "i": 18751,
    "b": 22,
    "c": 2451,
    "r": 2451,
    "o": 12,
    "t": "Ík, Ik ben het die u troost. Wie bent u, dat u bevreesd bent voor een sterveling, voor een mensenkind dat als gras wordt weggezet?"
  },
  {
    "i": 18752,
    "b": 22,
    "c": 2451,
    "r": 2451,
    "o": 13,
    "t": "U vergeet de HEERE, uw Maker, Die de hemel heeft uitgespannen en de aarde heeft gegrondvest, en u bent voortdurend, de hele dag, bevreesd voor de woede van de verdrukker, als hij zich klaarmaakt om te vernielen. Maar waar is de woede van de verdrukker?"
  },
  {
    "i": 18753,
    "b": 22,
    "c": 2451,
    "r": 2451,
    "o": 14,
    "t": "Hij die gebogen is, zal spoedig worden losgelaten, hij zal niet sterven in de kuil, en het zal hem niet aan brood ontbreken."
  },
  {
    "i": 18754,
    "b": 22,
    "c": 2451,
    "r": 2451,
    "o": 15,
    "t": "Want Ik ben de HEERE, uw God, Die de zee beroert zodat haar golven bruisen. HEERE van de legermachten is Zijn Naam."
  },
  {
    "i": 18755,
    "b": 22,
    "c": 2451,
    "r": 2451,
    "o": 16,
    "t": "Ik heb Mijn woorden in uw mond gelegd, en in de schaduw van Mijn hand heb Ik u geborgen, om de hemel te planten en de aarde te gronden, en om tegen Sion te zeggen: U bent Mijn volk."
  },
  {
    "i": 18756,
    "b": 22,
    "c": 2451,
    "r": 2451,
    "o": 17,
    "t": "Ontwaak, ontwaak, sta op, Jeruzalem! U die uit de hand van de HEERE de beker van Zijn toorn hebt gedronken. De kelk met verwarring hebt u leeggedronken en leeggeslurpt."
  },
  {
    "i": 18757,
    "b": 22,
    "c": 2451,
    "r": 2451,
    "o": 18,
    "t": "Er is niemand die haar leidt, van al de zonen die zij heeft gebaard; er is niemand die haar bij de hand pakt, van al de zonen die zij heeft grootgebracht."
  },
  {
    "i": 18758,
    "b": 22,
    "c": 2451,
    "r": 2451,
    "o": 19,
    "t": "Deze twee dingen zijn u overkomen, wie zal medelijden met u hebben? Verwoesting en verbreking, honger en zwaard, wie zal u troosten?"
  },
  {
    "i": 18759,
    "b": 22,
    "c": 2451,
    "r": 2451,
    "o": 20,
    "t": "Uw zonen lagen uitgeput aan het hoofd van alle straten, als een wilde os in een net, vol van de grimmigheid van de HEERE, van de bestraffing van uw God."
  },
  {
    "i": 18760,
    "b": 22,
    "c": 2451,
    "r": 2451,
    "o": 21,
    "t": "Daarom, luister hiernaar, ellendige, dronken, maar niet van wijn."
  },
  {
    "i": 18761,
    "b": 22,
    "c": 2451,
    "r": 2451,
    "o": 22,
    "t": "Zo zegt uw Heere, de HEERE, uw God, Die voor Zijn volk pleit: Zie, Ik heb de beker van verwarring uit uw hand genomen, de kelk, de beker van Mijn grimmigheid. U zult er voortaan niet meer uit drinken."
  },
  {
    "i": 18762,
    "b": 22,
    "c": 2451,
    "r": 2451,
    "o": 23,
    "t": "Maar Ik zal hem in de hand geven van hen die u pijn gedaan hebben, die tegen u zeiden: Buk, zodat wij eroverheen kunnen! U legde uw rug als een grond en als een straat voor hen die eroverheen gingen."
  },
  {
    "i": 18763,
    "b": 22,
    "c": 2452,
    "r": 2452,
    "o": 1,
    "t": "Ontwaak, ontwaak, bekleed u met kracht, Sion! Bekleed u met uw prachtige kleding, Jeruzalem, heilige stad, want de onbesnedene en de onreine zullen niet meer in u komen."
  },
  {
    "i": 18764,
    "b": 22,
    "c": 2452,
    "r": 2452,
    "o": 2,
    "t": "Schud het stof van u af, sta op, Jeruzalem, gevangene! Maak u los van de banden om uw hals, gevangen dochter van Sion!"
  },
  {
    "i": 18765,
    "b": 22,
    "c": 2452,
    "r": 2452,
    "o": 3,
    "t": "Want zo zegt de HEERE: U bent voor niets verkocht, en zonder geld zult u worden losgekocht."
  },
  {
    "i": 18766,
    "b": 22,
    "c": 2452,
    "r": 2452,
    "o": 4,
    "t": "Want zo zegt de Heere HEERE: Mijn volk is vroeger naar Egypte afgedaald om daar als vreemdeling te verblijven; en Assur heeft het ten slotte zonder reden onderdrukt."
  },
  {
    "i": 18767,
    "b": 22,
    "c": 2452,
    "r": 2452,
    "o": 5,
    "t": "Welnu, wat heb Ik hier? spreekt de HEERE, want Mijn volk is voor niets weggevoerd. Hun heersers schreeuwen het uit, spreekt de HEERE, en voortdurend, de hele dag, wordt Mijn Naam gelasterd."
  },
  {
    "i": 18768,
    "b": 22,
    "c": 2452,
    "r": 2452,
    "o": 6,
    "t": "Daarom zal Mijn volk Mijn Naam leren kennen, daarom zullen zij op die dag weten dat Ik het ben Die spreekt: Zie, hier ben Ik."
  },
  {
    "i": 18769,
    "b": 22,
    "c": 2452,
    "r": 2452,
    "o": 7,
    "t": "Hoe lieflijk zijn op de bergen de voeten van hem die het goede boodschapt, die vrede laat horen, die een goede boodschap brengt, die heil laat horen, die tegen Sion zegt: Uw God regeert!"
  },
  {
    "i": 18770,
    "b": 22,
    "c": 2452,
    "r": 2452,
    "o": 8,
    "t": "Hoor, uw wachters verheffen hun stem, samen juichen zij, want zij zien met eigen ogen hoe de HEERE naar Sion terugkeert."
  },
  {
    "i": 18771,
    "b": 22,
    "c": 2452,
    "r": 2452,
    "o": 9,
    "t": "Breek samen uit in gejuich, puinhopen van Jeruzalem! Want de HEERE heeft Zijn volk getroost, Hij heeft Jeruzalem verlost."
  },
  {
    "i": 18772,
    "b": 22,
    "c": 2452,
    "r": 2452,
    "o": 10,
    "t": "De HEERE heeft Zijn heilige arm ontbloot voor de ogen van alle heidenvolken, en alle einden van de aarde zullen het heil van onze God zien."
  },
  {
    "i": 18773,
    "b": 22,
    "c": 2452,
    "r": 2452,
    "o": 11,
    "t": "Ga weg, ga weg, ga weg daarvandaan! Raak het onreine niet aan! Ga weg uit haar midden, reinig u, u die de heilige voorwerpen van de HEERE draagt!"
  },
  {
    "i": 18774,
    "b": 22,
    "c": 2452,
    "r": 2452,
    "o": 12,
    "t": "Want u zult niet haastig wegtrekken, u zult niet als vluchtelingen weggaan, want de HEERE gaat voor u uit, en de God van Israël is uw achterhoede."
  },
  {
    "i": 18775,
    "b": 22,
    "c": 2452,
    "r": 2452,
    "o": 13,
    "t": "Zie, Mijn Knecht zal voorspoedig handelen, Hij zal verhoogd, verheven en zeer hoog worden."
  },
  {
    "i": 18776,
    "b": 22,
    "c": 2452,
    "r": 2452,
    "o": 14,
    "t": "Zoals velen zich over Hem ontzet hebben – zozeer was Zijn verschijning meer dan die van enig ander mens en Zijn gedaante meer dan die van andere mensenkinderen –"
  },
  {
    "i": 18777,
    "b": 22,
    "c": 2452,
    "r": 2452,
    "o": 15,
    "t": "zo zal Hij vele heidenvolken besprenkelen. Koningen zullen hun mond over Hem sluiten, want wat hun niet was verteld, zullen zij zien, en wat zij niet hadden gehoord, zullen zij begrijpen."
  },
  {
    "i": 18778,
    "b": 22,
    "c": 2453,
    "r": 2453,
    "o": 1,
    "t": "Wie heeft onze prediking geloofd? En aan wie is de arm van de HEERE geopenbaard?"
  },
  {
    "i": 18779,
    "b": 22,
    "c": 2453,
    "r": 2453,
    "o": 2,
    "t": "Hij is als een loot opgeschoten voor Zijn aangezicht, als een wortel uit dorre aarde. Hij had geen gestalte of schoonheid. Toen wij Hem aanzagen, was er geen aanblik dat wij Hem zouden begeerd hebben."
  },
  {
    "i": 18780,
    "b": 22,
    "c": 2453,
    "r": 2453,
    "o": 3,
    "t": "Hij was veracht en door de mensen verlaten, een man van smarten, vertrouwd met lijden; als iemand voor wie men het gezicht verbergt, was Hij veracht en wij achtten Hem niet."
  },
  {
    "i": 18781,
    "b": 22,
    "c": 2453,
    "r": 2453,
    "o": 4,
    "t": "Nochtans, het waren onze ziekten die Hij droeg, en onze smarten die Hij op zich nam; wij echter hielden Hem voor bezocht, door God geslagen en vernederd."
  },
  {
    "i": 18782,
    "b": 22,
    "c": 2453,
    "r": 2453,
    "o": 5,
    "t": "Maar Hij is om onze overtredingen doorboord, om onze ongerechtigheden verbrijzeld; de straf die ons de vrede aanbrengt, was op Hem, en door zijn striemen is er genezing voor ons."
  },
  {
    "i": 18783,
    "b": 22,
    "c": 2453,
    "r": 2453,
    "o": 6,
    "t": "Wij allen dwaalden als schapen, ieder ging zijn eigen weg; maar de HEERE heeft de ongerechtigheid van ons allen op Hem doen neerkomen."
  },
  {
    "i": 18784,
    "b": 22,
    "c": 2453,
    "r": 2453,
    "o": 7,
    "t": "Hij werd mishandeld, maar Hij liet zich verdrukken en deed zijn mond niet open; als een lam dat ter slachting geleid wordt, en als een schaap dat stom is voor zijn scheerders, zo deed Hij zijn mond niet open."
  },
  {
    "i": 18785,
    "b": 22,
    "c": 2453,
    "r": 2453,
    "o": 8,
    "t": "Door inperking en rechtspraak is Hij weggenomen; wie van zijn tijdgenoten heeft er bij stilgestaan dat Hij werd afgesneden uit het land der levenden, dat Hij werd geslagen vanwege de overtreding van mijn volk?"
  },
  {
    "i": 18786,
    "b": 22,
    "c": 2453,
    "r": 2453,
    "o": 9,
    "t": "Men gaf Hem zijn graf bij de goddelozen, en bij de rijke in zijn dood, hoewel Hij geen onrecht gedaan had en er geen bedrog in zijn mond was geweest."
  },
  {
    "i": 18787,
    "b": 22,
    "c": 2453,
    "r": 2453,
    "o": 10,
    "t": "Het behaagde de HEERE Hem te verbrijzelen; Hij heeft Hem ziek gemaakt. Als Hij zijn ziel tot een schuldoffer gesteld heeft, zal Hij nageslacht zien, Hij zal zijn dagen verlengen, en het welbehagen van de HEERE zal door zijn hand voorspoedig zijn."
  },
  {
    "i": 18788,
    "b": 22,
    "c": 2453,
    "r": 2453,
    "o": 11,
    "t": "Van de moeite van zijn ziel zal Hij het zien, Hij zal verzadigd worden. Door zijn kennis zal mijn rechtvaardige Knecht velen rechtvaardig maken, want Hij zal hun ongerechtigheden dragen."
  },
  {
    "i": 18789,
    "b": 22,
    "c": 2453,
    "r": 2453,
    "o": 12,
    "t": "Daarom zal Ik Hem een deel geven onder de groten, en met de sterken zal Hij de buit delen, omdat Hij zijn ziel heeft uitgestort in de dood, en met de overtreders is geteld, terwijl Hij de zonde van velen heeft gedragen en voor de overtreders heeft gebeden."
  },
  {
    "i": 18790,
    "b": 22,
    "c": 2454,
    "r": 2454,
    "o": 1,
    "t": "Juich, onvruchtbare, die niet gebaard hebt; breek uit in gejuich en jubel, die geen weeën gekend hebt. Want de kinderen van de eenzame zijn talrijker dan de kinderen van de gehuwde, zegt de HEERE."
  },
  {
    "i": 18791,
    "b": 22,
    "c": 2454,
    "r": 2454,
    "o": 2,
    "t": "Maak de plaats van uw tent wijd, en laat men de tentkleden van uw woningen uitspannen; wees niet zuinig; verleng uw touwen, en sla uw pinnen vast."
  },
  {
    "i": 18792,
    "b": 22,
    "c": 2454,
    "r": 2454,
    "o": 3,
    "t": "Want u zult zich naar rechts en naar links uitbreiden, uw nageslacht zal de heidenvolken in bezit nemen, en de verlaten steden doen bewonen."
  },
  {
    "i": 18793,
    "b": 22,
    "c": 2454,
    "r": 2454,
    "o": 4,
    "t": "Wees niet bevreesd, want u zult niet beschaamd worden; schaam u niet, want u zult niet te schande worden gemaakt. U zult de schande van uw jeugd vergeten, en aan de smaad van uw weduwschap zult u niet meer denken."
  },
  {
    "i": 18794,
    "b": 22,
    "c": 2454,
    "r": 2454,
    "o": 5,
    "t": "Want uw Maker is uw echtgenoot, HEERE der heerscharen is zijn naam; en uw Verlosser is de Heilige van Israël; God van heel de aarde zal Hij genoemd worden."
  },
  {
    "i": 18795,
    "b": 22,
    "c": 2454,
    "r": 2454,
    "o": 6,
    "t": "Want de HEERE heeft u geroepen als een verlaten en bedroefde vrouw, als een vrouw uit haar jeugd, die versmaad is, zegt uw God."
  },
  {
    "i": 18796,
    "b": 22,
    "c": 2454,
    "r": 2454,
    "o": 7,
    "t": "Voor een klein ogenblik heb Ik u verlaten, maar met groot mededogen zal Ik u tot Mij verzamelen."
  },
  {
    "i": 18797,
    "b": 22,
    "c": 2454,
    "r": 2454,
    "o": 8,
    "t": "In een uitbarsting van toorn heb Ik mijn aangezicht een ogenblik voor u verborgen, maar met eeuwige goedertierenheid zal Ik mij over u ontfermen, zegt de HEERE, uw Verlosser."
  },
  {
    "i": 18798,
    "b": 22,
    "c": 2454,
    "r": 2454,
    "o": 9,
    "t": "Want dit is Mij als de dagen van Noach: zoals Ik gezworen heb dat de wateren van Noach niet meer over de aarde zouden gaan, zo heb Ik gezworen dat Ik niet meer toornig op u zal zijn, en u niet meer zal bestraffen."
  },
  {
    "i": 18799,
    "b": 22,
    "c": 2454,
    "r": 2454,
    "o": 10,
    "t": "Want bergen mogen wijken en heuvelen wankelen, maar mijn goedertierenheid zal van u niet wijken, en mijn verbond van vrede zal niet wankelen, zegt de HEERE, die zich over u ontfermt."
  }
]
