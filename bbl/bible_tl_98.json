[
  {
    "i": 9800,
    "b": 11,
    "c": 1210,
    "r": 1210,
    "o": 6,
    "t": "Nang magkagayo'y sumulat siya ng isang sulat na ikalawa sa kanila, na nagsasabi, Kung kayo'y sasa aking siping, at kung inyong didinggin ang aking tinig, kunin ninyo ang mga ulo ng mga lalake na mga anak ng inyong panginoon, at magsiparito kayo sa akin sa Jezreel sa kinabukasan sa may ganitong panahon. Ang mga anak nga ng hari, yamang pitong pung katao ay nangasa kasamahan ng mga dakilang tao sa bayan, na nagalaga sa kanila."
  },
  {
    "i": 9801,
    "b": 11,
    "c": 1210,
    "r": 1210,
    "o": 7,
    "t": "At nangyari, nang ang sulat ay dumating sa kanila, na kanilang kinuha ang mga anak ng hari, at pinagpapatay sila, pitongpung katao, at inilagay ang kanilang mga ulo sa mga batulang na ipinadala sa kaniya sa Jezreel."
  },
  {
    "i": 9802,
    "b": 11,
    "c": 1210,
    "r": 1210,
    "o": 8,
    "t": "At dumating ang isang sugo, at isinaysay sa kaniya, na sinasabi, Kanilang dinala ang mga ulo ng mga anak ng hari. At kaniyang sinabi, Inyong ihanay ng dalawang bunton sa pasukan ng pintuang-bayan hanggang sa kinaumagahan."
  },
  {
    "i": 9803,
    "b": 11,
    "c": 1210,
    "r": 1210,
    "o": 9,
    "t": "At nangyari, sa kinaumagahan, na siya'y lumabas, at tumayo, at nagsabi sa buong bayan, Kayo'y mga matuwid: narito, aking pinagbantaan ang aking panginoon, at pinatay siya, nguni't sinong sumakit sa lahat ng ito?"
  },
  {
    "i": 9804,
    "b": 11,
    "c": 1210,
    "r": 1210,
    "o": 10,
    "t": "Talastasin ninyo ngayon na walang mahuhulog sa lupa sa salita ng Panginoon, na sinalita ng Panginoon tungkol sa sangbahayan ni Achab: sapagka't ginawa ng Panginoon ang kaniyang sinalita sa pamamagitan ng kaniyang lingkod na si Elias."
  },
  {
    "i": 9805,
    "b": 11,
    "c": 1210,
    "r": 1210,
    "o": 11,
    "t": "Sa gayo'y sinaktan ni Jehu ang lahat na nalabi sa sangbahayan ni Achab sa Jezreel, at ang lahat niyang dakilang tao, at ang kaniyang mga kasamasamang kaibigan, at ang kaniyang mga saserdote, hanggang sa wala siyang inilabi."
  },
  {
    "i": 9806,
    "b": 11,
    "c": 1210,
    "r": 1210,
    "o": 12,
    "t": "At siya'y nagtindig at yumaon, at naparoon sa Samaria. At samantalang siya'y nasa pagupitang-bahay ng mga pastor sa daan,"
  },
  {
    "i": 9807,
    "b": 11,
    "c": 1210,
    "r": 1210,
    "o": 13,
    "t": "Ay nasalubong ni Jehu ang mga kapatid ni Ochozias na hari sa Juda, at sinabi, Sino kayo? At sila'y nagsisagot, Kami ay mga kapatid ni Ochozias: at kami ay nagsilusong upang magsibati sa mga anak ng hari at mga anak ng reina."
  },
  {
    "i": 9808,
    "b": 11,
    "c": 1210,
    "r": 1210,
    "o": 14,
    "t": "At kaniyang sinabi, Hulihin ninyo silang buhay. At hinuli nila silang buhay, at pinatay sa hukay ng pagupitang-bahay, sa makatuwid baga'y apat na pu't dalawang lalake; hindi nagiwan ng sinoman sa kanila."
  },
  {
    "i": 9809,
    "b": 11,
    "c": 1210,
    "r": 1210,
    "o": 15,
    "t": "At nang siya'y makayaon mula roon, kaniyang nasumpungan si Jonadab na anak ni Rechab na sumasalubong sa kaniya: at kaniyang binati siya, at nagsabi sa kaniya, Ang iyo bang puso ay tapat, na gaya ng aking puso sa iyong puso? At sumagot si Jonadab, Tapat. Kung gayon, iabot mo sa akin ang iyong kamay. At iniabot niya sa kaniya ang kaniyang kamay; at isinampa niya siya sa loob ng karo."
  },
  {
    "i": 9810,
    "b": 11,
    "c": 1210,
    "r": 1210,
    "o": 16,
    "t": "At kaniyang sinabi, Sumama ka sa akin at tingnan mo ang aking sikap sa Panginoon. Sa gayo'y kanilang pinasakay sila sa kaniyang karo."
  },
  {
    "i": 9811,
    "b": 11,
    "c": 1210,
    "r": 1210,
    "o": 17,
    "t": "At nang siya'y dumating sa Samaria, kaniyang sinaktan ang lahat na nalabi kay Achab sa Samaria, hanggang sa kaniyang naibuwal siya, ayon sa salita ng Panginoon, na kaniyang sinalita kay Elias."
  },
  {
    "i": 9812,
    "b": 11,
    "c": 1210,
    "r": 1210,
    "o": 18,
    "t": "At pinisan ni Jehu ang buong bayan, at sinabi sa kanila, Si Achab ay naglingkod kay Baal ng kaunti: nguni't si Jehu ay maglilingkod sa kaniya ng marami."
  },
  {
    "i": 9813,
    "b": 11,
    "c": 1210,
    "r": 1210,
    "o": 19,
    "t": "Ngayon nga'y tawagin ninyo sa akin ang lahat na propeta ni Baal, ang lahat niyang mananamba, at ang lahat niyang mga saserdote; huwag may magkulang; sapagka't mayroon akong dakilang haing gagawin kay Baal; sinomang magkulang ay hindi mabubuhay. Nguni't ginawa ni Jehu na may katusuhan, na ang nasa ay kaniyang malipol ang mga mananamba kay Baal."
  },
  {
    "i": 9814,
    "b": 11,
    "c": 1210,
    "r": 1210,
    "o": 20,
    "t": "At sinabi ni Jehu, Magdaos kayo ng isang dakilang kapulungan kay Baal. At kanilang itinanyag yaon."
  },
  {
    "i": 9815,
    "b": 11,
    "c": 1210,
    "r": 1210,
    "o": 21,
    "t": "At nagsugo si Jehu sa buong Israel, at ang lahat ng mananamba kay Baal ay nagsiparoon, na anopa't walang naiwan na hindi naparoon. At sila'y nagsipasok sa bahay ni Baal; at ang bahay ni Baal ay napuno sa magkabikabilang dulo."
  },
  {
    "i": 9816,
    "b": 11,
    "c": 1210,
    "r": 1210,
    "o": 22,
    "t": "At sinabi niya sa kaniya na katiwala sa bihisang-silid, Ilabas mo ang mga kasuutang para sa lahat na mananamba kay Baal. At nilabasan niya sila ng mga kasuutan."
  },
  {
    "i": 9817,
    "b": 11,
    "c": 1210,
    "r": 1210,
    "o": 23,
    "t": "At si Jehu, at si Jonadab na anak ni Rechab, ay pumasok sa bahay ni Baal; at kaniyang sinabi sa mga mananamba kay Baal, Kayo'y magsihanap, at magsipagmasid kayo na huwag magkaroon sa kasamahan ninyo ng mga lingkod ng Panginoon, kundi mga mananamba kay Baal lamang."
  },
  {
    "i": 9818,
    "b": 11,
    "c": 1210,
    "r": 1210,
    "o": 24,
    "t": "At sila'y nagsipasok na nangaghandog ng mga hain at ng mga handog na susunugin. Si Jehu nga ay naghalal para sa kaniya ng walongpung lalake sa labas, at nagsabi, Kung sinoman sa mga lalake na aking dalhin sa inyong mga kamay ay makatanan ang buhay ng nagpakawala ay isasagot sa buhay niyaon."
  },
  {
    "i": 9819,
    "b": 11,
    "c": 1210,
    "r": 1210,
    "o": 25,
    "t": "At nangyari, pagkatapos niyang makapaghandog ng mga handog na susunugin, na sinabi ni Jehu sa bantay at sa mga punong kawal, Kayo'y magsipasok at inyo silang patayin; huwag makalabas ang sinoman. At sinaktan nila sila ng talim ng tabak; at inihagis sila sa labas ng bantay, at ng mga punong kawal, at nagsiparoon sa bayan ng bahay ni Baal."
  },
  {
    "i": 9820,
    "b": 11,
    "c": 1210,
    "r": 1210,
    "o": 26,
    "t": "At kanilang inilabas ang mga haligi na pinakaalaala na nasa bahay ni Baal, at pinagsunog."
  },
  {
    "i": 9821,
    "b": 11,
    "c": 1210,
    "r": 1210,
    "o": 27,
    "t": "At kanilang sinira ang haligi na pinakaalaala kay Baal, at sinira ang bahay ni Baal, at ginawang bahay na tapunan ng dumi, hanggang sa araw na ito."
  },
  {
    "i": 9822,
    "b": 11,
    "c": 1210,
    "r": 1210,
    "o": 28,
    "t": "Ganito ibinuwal ni Jehu si Baal, sa Israel."
  },
  {
    "i": 9823,
    "b": 11,
    "c": 1210,
    "r": 1210,
    "o": 29,
    "t": "Gayon ma'y ang mga kasalanan ni Jeroboam na anak ni Nabat, na kaniyang pinapagkasala sa Israel, hindi mga hiniwalayan ni Jehu, sa makatuwid baga'y ang pagsunod sa mga guyang ginto na nangasa Beth-el, at nangasa Dan."
  },
  {
    "i": 9824,
    "b": 11,
    "c": 1210,
    "r": 1210,
    "o": 30,
    "t": "At sinabi ng Panginoon kay Jehu, Sapagka't ikaw ay gumawa ng mabuti sa paggawa ng matuwid sa harap ng aking mga mata, at iyong ginawa sa sangbahayan ni Achab ang ayon sa nasa aking buong puso, ang iyong mga anak sa ikaapat na lahi ay uupo sa luklukan ng Israel."
  },
  {
    "i": 9825,
    "b": 11,
    "c": 1210,
    "r": 1210,
    "o": 31,
    "t": "Nguni't si Jehu ay hindi nagingat na lumakad sa kautusan ng Panginoon, na Dios ng Israel, ng kaniyang buong puso: siya'y hindi humiwalay sa mga kasalanan ni Jeroboam, na kaniyang ipinagkasala sa Israel."
  },
  {
    "i": 9826,
    "b": 11,
    "c": 1210,
    "r": 1210,
    "o": 32,
    "t": "Nang mga araw na yaon ay pinasimulan ng Panginoon na pinaikli ang Israel: at sinaktan sila ni Hazael sa lahat ng mga hangganan ng Israel;"
  },
  {
    "i": 9827,
    "b": 11,
    "c": 1210,
    "r": 1210,
    "o": 33,
    "t": "Mula sa Jordan, hanggang sa silanganan, ang buong lupain ng Galaad, ang mga Gadita, at ang mga Rubenita at ang mga Manasita, mula sa Aroer, na nasa siping ng libis ng Arnon, hanggang sa Galaad at Basan."
  },
  {
    "i": 9828,
    "b": 11,
    "c": 1210,
    "r": 1210,
    "o": 34,
    "t": "Ang iba nga sa mga gawa ni Jehu, at ang lahat niyang ginawa, at ang buo niyang kapangyarihan, di ba nangasusulat sa aklat ng mga alaala sa mga hari sa Israel?"
  },
  {
    "i": 9829,
    "b": 11,
    "c": 1210,
    "r": 1210,
    "o": 35,
    "t": "At si Jehu ay natulog na kasama ng kaniyang mga magulang: at inilibing nila siya sa Samaria. At si Joachaz na kaniyang anak ay naghari na kahalili niya."
  },
  {
    "i": 9830,
    "b": 11,
    "c": 1210,
    "r": 1210,
    "o": 36,
    "t": "At ang panahon na ipinaghari ni Jehu sa Israel sa Samaria ay dalawangpu't walong taon."
  },
  {
    "i": 9831,
    "b": 11,
    "c": 1211,
    "r": 1211,
    "o": 1,
    "t": "Nang makita nga ni Athalia na ina ni Ochozias na ang kaniyang anak ay patay, siya'y tumindig at nilipol ang lahat na lahing hari."
  },
  {
    "i": 9832,
    "b": 11,
    "c": 1211,
    "r": 1211,
    "o": 1,
    "t": "Nang makita nga ni Athalia na ina ni Ochozias na ang kaniyang anak ay patay, siya'y tumindig at nilipol ang lahat na lahing hari."
  },
  {
    "i": 9833,
    "b": 11,
    "c": 1211,
    "r": 1211,
    "o": 2,
    "t": "Nguni't kinuha ni Josaba, na anak na babae ng haring Joram, na kapatid na babae ni Ochozias, si Joas na anak ni Ochozias, at kinuhang lihim siya sa gitna ng mga anak ng hari na nangapatay, siya, at ang kaniyang yaya, at inilagay sila sa silid na tulugan; at kaniyang ikinubli siya kay Athalia, na anopa't siya'y hindi napatay."
  },
  {
    "i": 9834,
    "b": 11,
    "c": 1211,
    "r": 1211,
    "o": 3,
    "t": "At siya'y nakakubling kasama niya sa bahay ng Panginoon na anim na taon: at si Athalia ay naghari sa lupain."
  },
  {
    "i": 9835,
    "b": 11,
    "c": 1211,
    "r": 1211,
    "o": 4,
    "t": "At nang ikapitong taon, si Joiada ay nagsugo, at kinuha ang mga punong kawal ng dadaanin, sa mga Cariteo, at sa bantay, at ipinagsama niya sa bahay ng Panginoon; at siya'y nakipagtipan sa kanila, at pinasumpa sila sa bahay ng Panginoon, at ipinakita sa kanila ang anak ng hari;"
  },
  {
    "i": 9836,
    "b": 11,
    "c": 1211,
    "r": 1211,
    "o": 5,
    "t": "At kaniyang iniutos sa kanila, na sinasabi, ito ang bagay na inyong gagawin: ang ikatlong bahagi ninyo na papasok sa sabbath ay magiging bantay sa bahay ng hari;"
  },
  {
    "i": 9837,
    "b": 11,
    "c": 1211,
    "r": 1211,
    "o": 6,
    "t": "At ang ikatlong bahagi ay malalagay sa pintuang-bayan ng Sur; at ang ikatlong bahagi ay sa pintuang-bayan sa likod ng bantay: gayon kayo magbabantay sa bahay, at magiging hadlang."
  },
  {
    "i": 9838,
    "b": 11,
    "c": 1211,
    "r": 1211,
    "o": 7,
    "t": "At ang dalawang pulutong ninyo, sa makatuwid baga'y ang lahat na nagsilabas sa sabbath, ay magbabantay ng bahay ng Panginoon sa palibot ng hari."
  },
  {
    "i": 9839,
    "b": 11,
    "c": 1211,
    "r": 1211,
    "o": 8,
    "t": "At inyong kukulungin ang hari sa palibot, na bawa't isa'y may dalang kaniyang mga sandata sa kaniyang kamay; at ang pumasok sa hanay, patayin: at kayo'y magsiabay sa hari pagka siya'y lumalabas, at pagka siya'y pumapasok."
  },
  {
    "i": 9840,
    "b": 11,
    "c": 1211,
    "r": 1211,
    "o": 9,
    "t": "At ginawa ng mga punong kawal ng dadaanin ang ayon sa lahat na iniutos ni Joiada na saserdote: at kinuha ng bawa't lalake ang kaniyang mga lalake, yaong nagsisipasok sa sabbath na kasama ng mga nagsisilabas sa sabbath, at nagsiparoon kay Joiada na saserdote."
  },
  {
    "i": 9841,
    "b": 11,
    "c": 1211,
    "r": 1211,
    "o": 10,
    "t": "At ibinigay ng saserdote sa mga punong kawal ng dadaanin ang mga sibat at ang mga kalasag na naging sa haring David, na nangasa bahay ng Panginoon."
  },
  {
    "i": 9842,
    "b": 11,
    "c": 1211,
    "r": 1211,
    "o": 11,
    "t": "At ang bantay ay tumayo, bawa't isa'y may kaniyang mga sandata sa kaniyang kamay, mula sa dakong kanan ng bahay hanggang sa dakong kaliwa ng bahay, sa siping ng dambana at ng bahay, sa siping ng hari sa palibot."
  },
  {
    "i": 9843,
    "b": 11,
    "c": 1211,
    "r": 1211,
    "o": 12,
    "t": "Nang magkagayo'y inilabas niya ang anak ng hari, at inilagay niya ang putong sa kaniya, at binigyan siya ng patotoo; at ginawa nila siyang hari, at pinahiran siya ng langis; at kanilang ipinakpak ang kanilang mga kamay, at nagsipagsabi, Mabuhay ang hari."
  },
  {
    "i": 9844,
    "b": 11,
    "c": 1211,
    "r": 1211,
    "o": 13,
    "t": "At nang marinig ni Athalia ang ingay ng bantay at ng bayan, ay naparoon siya sa bayan sa loob ng bahay ng Panginoon."
  },
  {
    "i": 9845,
    "b": 11,
    "c": 1211,
    "r": 1211,
    "o": 14,
    "t": "At siya'y tumingin, at, narito, ang hari ay nakatayo sa siping ng haligi ayon sa kaugalian, at ang mga punong kawal at ang mga pakakak sa siping ng hari; at ang buong bayan ng lupain ay nagalak, at humihip ng mga pakakak. Nang magkagayo'y hinapak ni Athalia ang kaniyang kasuutan, at humiyaw Paglililo! paglililo!"
  },
  {
    "i": 9846,
    "b": 11,
    "c": 1211,
    "r": 1211,
    "o": 15,
    "t": "At si Joiada na saserdote ay nagutos sa mga punong kawal ng dadaanin na nalalagay sa hukbo, at nagsabi sa kanila, Palabasin ninyo siya sa pagitan ng mga hanay, at ang sumunod sa kaniya, patayin ng tabak: sapagka't sinabi ng saserdote, Huwag patayin siya sa bahay ng Panginoon."
  },
  {
    "i": 9847,
    "b": 11,
    "c": 1211,
    "r": 1211,
    "o": 16,
    "t": "Sa gayo'y binigyang daan nila siya, at siya'y naparoon sa daan na pinapasukan ng mga kabayo sa bahay ng hari; at doon siya pinatay."
  },
  {
    "i": 9848,
    "b": 11,
    "c": 1211,
    "r": 1211,
    "o": 17,
    "t": "At si Joiada ay nakipagtipan sa Panginoon at sa hari at sa bayan, na sila'y magiging bayan ng Panginoon; gayon din sa hari at sa bayan."
  },
  {
    "i": 9849,
    "b": 11,
    "c": 1211,
    "r": 1211,
    "o": 18,
    "t": "At ang buong bayan ng lupain ay naparoon sa bahay ni Baal, at ibinagsak; ang kaniyang mga dambana at ang kaniyang mga larawan ay pinagputolputol nilang mainam, at pinatay si Mathan na saserdote ni Baal sa harap ng mga dambana. At ang saserdote ay naghalal ng mga katiwala sa bahay ng Panginoon."
  },
  {
    "i": 9850,
    "b": 11,
    "c": 1211,
    "r": 1211,
    "o": 19,
    "t": "At kaniyang ipinagsama ang mga punong kawal ng mga dadaanin, at ang mga Cariteo, at ang bantay, at ang buong bayan ng lupain; at kanilang ibinaba ang hari mula sa bahay ng Panginoon, at nagsipagdaan sa pintuang-bayan ng bantay hanggang sa bahay ng hari. At siya'y naupo sa luklukan ng mga hari."
  },
  {
    "i": 9851,
    "b": 11,
    "c": 1211,
    "r": 1211,
    "o": 20,
    "t": "Sa gayo'y ang buong bayan ng lupain ay nagalak, at ang bayan ay tahimik. At pinatay nila ng tabak si Athalia sa bahay ng hari."
  },
  {
    "i": 9852,
    "b": 11,
    "c": 1212,
    "r": 1212,
    "o": 2,
    "t": "At gumawa si Joas ng matuwid sa harap ng mga mata ng Panginoon, sa lahat ng kaniyang kaarawan na ipinagturo sa kaniya ni Joiada na saserdote."
  },
  {
    "i": 9853,
    "b": 11,
    "c": 1212,
    "r": 1212,
    "o": 3,
    "t": "Gayon ma'y ang mga mataas na dako ay hindi inalis: ang bayan ay nagpatuloy na naghain at nagsunog ng kamangyan sa mga mataas na dako."
  },
  {
    "i": 9854,
    "b": 11,
    "c": 1212,
    "r": 1212,
    "o": 4,
    "t": "At sinabi ni Joas sa mga saserdote, Ang buong salapi ng mga bagay na itinalaga na napasok sa bahay ng Panginoon, na karaniwang salapi, na salapi na inihalaga sa mga pagkatao na hiniling sa bawa't isa, at ang buong salapi na nagudyok sa puso ng sinomang lalake na dalhin sa bahay ng Panginoon."
  },
  {
    "i": 9855,
    "b": 11,
    "c": 1212,
    "r": 1212,
    "o": 5,
    "t": "Kunin ng mga saserdote, ng bawa't isa sa kaniyang kakilala: at kanilang huhusayin ang mga sira ng bahay saan man makakasumpong ng anomang sira."
  },
  {
    "i": 9856,
    "b": 11,
    "c": 1212,
    "r": 1212,
    "o": 6,
    "t": "Nguni't nangyari, nang ikadalawangpu't tatlong taon ng haring si Joas, na hindi hinusay ng mga saserdote ang mga sira ng bahay."
  },
  {
    "i": 9857,
    "b": 11,
    "c": 1212,
    "r": 1212,
    "o": 7,
    "t": "Nang magkagayo'y tinawag ng haring si Joas si Joiada na saserdote, at ang ibang mga saserdote, at sinabi sa kanila, Bakit hindi ninyo hinuhusay ang mga sira ng bahay? ngayon nga'y huwag na kayong magsikuha pa ng salapi sa inyong mga kakilala, kundi inyong ibigay para sa mga sira ng bahay."
  },
  {
    "i": 9858,
    "b": 11,
    "c": 1212,
    "r": 1212,
    "o": 8,
    "t": "At pinayagan ng mga saserdote na huwag na silang magsikuha pa ng salapi sa bayan, o husayin man ang mga sira ng bahay."
  },
  {
    "i": 9859,
    "b": 11,
    "c": 1212,
    "r": 1212,
    "o": 9,
    "t": "Nguni't si Joiada na saserdote ay kumuha ng isang kaban, at binutasan ang takip niyaon, at inilagay sa tabi ng dambana sa dakong kanan ng pumapasok sa bahay ng Panginoon: at isinilid doon ng mga saserdote na tagatanod-pinto ang buong salapi na dinala sa bahay ng Panginoon."
  },
  {
    "i": 9860,
    "b": 11,
    "c": 1212,
    "r": 1212,
    "o": 10,
    "t": "At nagkagayon, nang makita nila na maraming salapi sa kaban, na ang kalihim ng hari at ang dakilang saserdote ay sumampa, at kanilang isinilid sa mga supot at binilang ang salapi na nasumpungan sa bahay ng Panginoon."
  },
  {
    "i": 9861,
    "b": 11,
    "c": 1212,
    "r": 1212,
    "o": 11,
    "t": "At ibinigay nila ang salapi na tinimbang sa mga kamay nila na gumawa ng gawain, na siyang mga tagapangasiwa sa bahay ng Panginoon; at kanilang ibinayad sa mga anluwagi at sa mga manggagawa, na gumawa sa bahay ng Panginoon,"
  },
  {
    "i": 9862,
    "b": 11,
    "c": 1212,
    "r": 1212,
    "o": 12,
    "t": "At sa mga mangdadaras ng bato, at sa mga mananabas ng bato, at sa pagbili ng mga kahoy, at mga batong tabas upang husayin ang mga sira ng bahay ng Panginoon, at sa lahat sa magugugol sa bahay upang husayin."
  },
  {
    "i": 9863,
    "b": 11,
    "c": 1212,
    "r": 1212,
    "o": 13,
    "t": "Nguni't walang ginawa para sa bahay ng Panginoon na mga tasang pilak, mga gunting, mga mangkok, mga pakakak, anomang mga kasangkapang ginto, o mga kasangkapang pilak, sa salapi na napasok sa bahay ng Panginoon:"
  },
  {
    "i": 9864,
    "b": 11,
    "c": 1212,
    "r": 1212,
    "o": 14,
    "t": "Sapagka't kanilang ibinigay yaon sa kanila na nagsigawa ng gawain, at ipinaghusay ng bahay ng Panginoon."
  },
  {
    "i": 9865,
    "b": 11,
    "c": 1212,
    "r": 1212,
    "o": 15,
    "t": "Bukod dito'y hindi sila nangakikipagtuos sa mga lalake, na pinagabutan nila sa kamay ng salapi upang ibigay sa nagsisigawa ng gawain: sapagka't sila'y nagsisigawang may pagtatapat."
  },
  {
    "i": 9866,
    "b": 11,
    "c": 1212,
    "r": 1212,
    "o": 16,
    "t": "Ang salaping handog dahil sa pagkakasala, at ang salaping handog dahil sa kasalanan, ay hindi ipinasok sa bahay ng Panginoon: yao'y sa mga saserdote nga."
  },
  {
    "i": 9867,
    "b": 11,
    "c": 1212,
    "r": 1212,
    "o": 17,
    "t": "Nang magkagayo'y si Hazael na hari sa Siria ay umahon, at lumaban sa Gath, at sinakop yaon: at itinanaw ni Hazael ang kaniyang mukha upang umahon sa Jerusalem."
  },
  {
    "i": 9868,
    "b": 11,
    "c": 1212,
    "r": 1212,
    "o": 18,
    "t": "At kinuha ni Joas sa hari sa Juda ang lahat na bagay na itinalaga ni Josaphat, at ni Joram, at ni Ochozias, na kaniyang mga magulang, na mga hari sa Juda, at ang kaniyang mga itinalagang bagay, at ang lahat na ginto na masusumpungan sa mga kayamanan ng bahay ng Panginoon, at ng bahay ng hari, at ipinadala kay Hazael na hari sa Siria: at siya'y umalis sa Jerusalem."
  },
  {
    "i": 9869,
    "b": 11,
    "c": 1212,
    "r": 1212,
    "o": 19,
    "t": "Ang iba nga sa mga gawa ni Joas, at ang lahat niyang ginawa, di ba nangasusulat sa aklat ng mga alaala sa mga hari sa Juda?"
  },
  {
    "i": 9870,
    "b": 11,
    "c": 1212,
    "r": 1212,
    "o": 20,
    "t": "At ang kaniyang mga lingkod ay nagsibangon, at nagsipagbanta, at sinaktan si Joas sa bahay sa Millo, sa daan na palusong sa Silla."
  },
  {
    "i": 9871,
    "b": 11,
    "c": 1212,
    "r": 1212,
    "o": 21,
    "t": "Sapagka't sinaktan siya ni Josachar na anak ni Simaath, at ni Jozabad na anak ni Somer, na kaniyang mga lingkod, at siya'y namatay; at inilibing nila siya na kasama ng kaniyang mga magulang sa bayan ni David: at naghari si Amasias na kaniyang anak na kahalili niya."
  },
  { "i": 9872, "b": 11, "c": 1212, "r": 1212, "o": 22, "t": null },
  {
    "i": 9873,
    "b": 11,
    "c": 1213,
    "r": 1213,
    "o": 1,
    "t": "Nang ikadalawangpu't tatlong taon ni Joas na anak ni Ochozias na hari sa Juda, nagpasimulang maghari si Joachaz na anak ni Jehu sa Israel sa Samaria, at nagharing labing pitong taon."
  },
  {
    "i": 9874,
    "b": 11,
    "c": 1213,
    "r": 1213,
    "o": 2,
    "t": "At gumawa siya ng masama sa paningin ng Panginoon, at sumunod sa mga kasalanan ni Jeroboam na anak ni Nabat, na kaniyang ipinapagkasala sa Israel; hindi niya hiniwalayan ang mga yaon."
  },
  {
    "i": 9875,
    "b": 11,
    "c": 1213,
    "r": 1213,
    "o": 3,
    "t": "At ang galit ng Panginoon ay nagalab laban sa Israel, at palagi niyang ibinigay sila sa kamay ni Hazael na hari sa Siria, at sa kamay ni Ben-adad na anak ni Hazael."
  },
  {
    "i": 9876,
    "b": 11,
    "c": 1213,
    "r": 1213,
    "o": 4,
    "t": "At si Joachaz ay dumalangin sa Panginoon, at dininig siya ng Panginoon: sapagka't nakita niya ang kapighatian ng Israel, kung paanong inapi sila ng hari sa Siria."
  },
  {
    "i": 9877,
    "b": 11,
    "c": 1213,
    "r": 1213,
    "o": 5,
    "t": "(At binigyan ng Panginoon ang Israel ng isang tagapagligtas, na anopa't sila'y nagsilabas na mula sa kamay ng mga taga Siria: at ang mga anak ni Israel ay nagsitahan sa kanilang mga tolda, gaya ng dati."
  },
  {
    "i": 9878,
    "b": 11,
    "c": 1213,
    "r": 1213,
    "o": 6,
    "t": "Gayon ma'y hindi sila nagsihiwalay sa mga kasalanan ng sangbahayan ni Jeroboam, na ipinapagkasala sa Israel, kundi nilakaran nila: at nalabi ang Asera naman na Samaria)."
  },
  {
    "i": 9879,
    "b": 11,
    "c": 1213,
    "r": 1213,
    "o": 7,
    "t": "Sapagka't hindi siya nagiwan kay Joachaz sa mga tao liban sa limangpung nangangabayo, at sangpung karo, at sangpung libong taong lakad; sapagka't nilipol sila ng hari sa Siria, at ginawa silang parang alabok sa giikan."
  },
  {
    "i": 9880,
    "b": 11,
    "c": 1213,
    "r": 1213,
    "o": 8,
    "t": "Ang iba nga sa mga gawa ni Joachaz, at ang lahat niyang ginawa, at ang kaniyang kapangyarihan, di ba nangasusulat sa aklat ng mga alaala sa mga hari sa Israel?"
  },
  {
    "i": 9881,
    "b": 11,
    "c": 1213,
    "r": 1213,
    "o": 9,
    "t": "At si Joachaz ay natulog na kasama ng kaniyang mga magulang: at inilibing nila siya sa Samaria: at si Joas na kaniyang anak ay naghari na kahalili niya."
  },
  {
    "i": 9882,
    "b": 11,
    "c": 1213,
    "r": 1213,
    "o": 10,
    "t": "Nang ikatatlongpu't pitong taon ni Joas na hari sa Juda ay nagpasimula si Joas na anak ni Joachaz na maghari sa Israel sa Samaria, at nagharing labing anim na taon."
  },
  {
    "i": 9883,
    "b": 11,
    "c": 1213,
    "r": 1213,
    "o": 11,
    "t": "At siya'y gumawa ng masama sa paningin ng Panginoon; siya'y hindi humiwalay sa lahat na kasalanan ni Jeroboam na anak ni Nabat, na kaniyang ipinapagkasala sa Israel; kundi kaniyang nilakaran."
  },
  {
    "i": 9884,
    "b": 11,
    "c": 1213,
    "r": 1213,
    "o": 12,
    "t": "Ang iba nga sa mga gawa ni Joas, at ang lahat niyang ginawa, at ang kaniyang kapangyarihan na kaniyang ipinakipaglaban kay Amasias na hari sa Juda, hindi ba nangasusulat sa aklat ng mga alaala sa mga hari sa Israel?"
  },
  {
    "i": 9885,
    "b": 11,
    "c": 1213,
    "r": 1213,
    "o": 13,
    "t": "At si Joas ay natulog na kasama ng kaniyang mga magulang; at si Jeroboam ay naupo sa kaniyang luklukan; at si Joas ay nalibing sa Samaria na kasama ng mga hari sa Israel."
  },
  {
    "i": 9886,
    "b": 11,
    "c": 1213,
    "r": 1213,
    "o": 14,
    "t": "Si Eliseo nga ay nagkasakit ng sakit na kaniyang ikinamatay: at binaba siya at iniyakan siya ni Joas na hari sa Israel, at nagsabi, Ama ko, ama ko, ang mga karo ng Israel at ang mga nangangabayo niyaon!"
  },
  {
    "i": 9887,
    "b": 11,
    "c": 1213,
    "r": 1213,
    "o": 15,
    "t": "At sinabi ni Eliseo sa kaniya, Kumuha ka ng busog at mga pana: at siya'y kumuha ng busog at mga pana."
  },
  {
    "i": 9888,
    "b": 11,
    "c": 1213,
    "r": 1213,
    "o": 16,
    "t": "At sinabi niya sa hari sa Israel, Ilagay mo ang iyong kamay sa busog: at inilagay niya ang kaniyang kamay roon. At inilagay ni Eliseo ang kaniyang mga kamay sa mga kamay ng hari."
  },
  {
    "i": 9889,
    "b": 11,
    "c": 1213,
    "r": 1213,
    "o": 17,
    "t": "At kaniyang sinabi, Buksan mo ang dungawan sa dakong silanganan: at binuksan niya. Nang magkagayo'y sinabi ni Eliseo, Magpahilagpos ka: at siya'y nagpahilagpos. At kaniyang sinabi, Ang pana nga ng pagtatagumpay ng Panginoon, sa makatuwid baga'y ang pana ng pagtatagumpay sa Siria: sapagka't iyong sasaktan ang mga taga Siria sa Aphec, hanggang sa iyong mangalipol."
  },
  {
    "i": 9890,
    "b": 11,
    "c": 1213,
    "r": 1213,
    "o": 18,
    "t": "At kaniyang sinabi, Tangnan mo ang mga pana: at tinangnan niya ang mga yaon. At sinabi niya sa hari sa Israel, Humampas ka sa lupa: at siya'y humampas na makaitlo, at tumigil."
  },
  {
    "i": 9891,
    "b": 11,
    "c": 1213,
    "r": 1213,
    "o": 19,
    "t": "At ang lalake ng Dios ay naginit sa kaniya, at nagsabi, Marapat nga sana na iyong hampasing makalima o makaanim; sinaktan mo nga sana ang Siria hanggang sa iyong nalipol: kaya't ngayo'y sasaktan mo ang Siria na makaitlo lamang."
  },
  {
    "i": 9892,
    "b": 11,
    "c": 1213,
    "r": 1213,
    "o": 20,
    "t": "At namatay si Eliseo, at kanilang inilibing siya. Ang mga pulutong nga ng mga Moabita ay nagsilusob sa lupain sa pagdating ng taon."
  },
  {
    "i": 9893,
    "b": 11,
    "c": 1213,
    "r": 1213,
    "o": 21,
    "t": "At nangyari, samantalang kanilang inililibing ang isang lalake, na, narito, kanilang natanaw ang isang pulutong; at kanilang inihagis ang lalake sa libingan ni Eliseo: at pagkasagi ng tao ng mga buto ni Eliseo, siya'y nabuhay uli, at tumayo sa kaniyang mga paa."
  },
  {
    "i": 9894,
    "b": 11,
    "c": 1213,
    "r": 1213,
    "o": 22,
    "t": "At pinighati ni Hazael na hari sa Siria ang Israel sa lahat ng kaarawan ni Joachaz."
  },
  {
    "i": 9895,
    "b": 11,
    "c": 1213,
    "r": 1213,
    "o": 23,
    "t": "Nguni't ang Panginoo'y naawa sa kanila at nahabag sa kanila, at kaniyang pinakundanganan sila, dahil sa kaniyang tipan kay Abraham, kay Isaac, at kay Jacob, at hindi nilipol sila o pinalayas man sila sa kaniyang harapan hanggang noon."
  },
  {
    "i": 9896,
    "b": 11,
    "c": 1213,
    "r": 1213,
    "o": 24,
    "t": "At si Hazael na hari sa Siria ay namatay; at si Ben-adad na kaniyang anak ay naghari na kahalili niya."
  },
  {
    "i": 9897,
    "b": 11,
    "c": 1213,
    "r": 1213,
    "o": 25,
    "t": "At inalis uli ni Joas na anak ni Joachaz sa kamay ni Ben-adad na anak ni Hazael ang mga bayan na kaniyang inalis sa kamay ni Joachaz na kaniyang ama sa pakikipagdigma. Makaitlong sinaktan siya ni Joas, at binawi ang mga bayan ng Israel."
  },
  {
    "i": 9898,
    "b": 11,
    "c": 1214,
    "r": 1214,
    "o": 1,
    "t": "Nang ikalawang taon ni Joas na anak ni Joachaz na hari sa Israel ay nagpasimula si Amasias na anak ni Joas na hari sa Juda na maghari."
  },
  {
    "i": 9899,
    "b": 11,
    "c": 1214,
    "r": 1214,
    "o": 2,
    "t": "Siya'y may dalawangpu't limang taon nang siya'y magpasimulang maghari; at siya'y nagharing dalawangpu't siyam na taon sa Jerusalem: at ang pangalan ng kaniyang ina ay Joaddan na taga Jerusalem."
  }
]
