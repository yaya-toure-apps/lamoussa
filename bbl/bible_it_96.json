[
  {
    "i": 9600,
    "b": 11,
    "c": 1203,
    "r": 1203,
    "o": 23,
    "t": "23 E dissero: «Sangue è! Certo i re si sono combattuti e si sono trafitti l'un l'altro. Or dunque, al saccheggio, o Moab!»"
  },
  {
    "i": 9601,
    "b": 11,
    "c": 1203,
    "r": 1203,
    "o": 24,
    "t": "24 Ma quando giunsero all'accampamento d'Israele, gli Israeliti si levarono e sconfissero i Moabiti, che fuggirono davanti a loro; essi avanzarono, percuotendo i Moabiti."
  },
  {
    "i": 9602,
    "b": 11,
    "c": 1203,
    "r": 1203,
    "o": 25,
    "t": "25 Demolirono le città, ciascuno gettò la sua pietra in ogni campo fertile e lo riempirono, turarono tutte le sorgenti d'acqua e tagliarono tutti gli alberi buoni; finché non rimase che Kir-Hareset, che i frombolieri circondarono e attaccarono."
  },
  {
    "i": 9603,
    "b": 11,
    "c": 1203,
    "r": 1203,
    "o": 26,
    "t": "26 Quando il re di Moab vide che la battaglia era troppo forte per lui, prese con sé settecento uomini che maneggiavano la spada, per aprirsi un varco fino al re di Edom, ma non ci riuscirono."
  },
  {
    "i": 9604,
    "b": 11,
    "c": 1203,
    "r": 1203,
    "o": 27,
    "t": "27 Allora prese il suo figlio primogenito, che doveva regnare al suo posto, e lo offrì in olocausto sulle mura. Contro Israele si scatenò una grande ira, così essi si allontanarono da lui e tornarono al loro paese."
  },
  {
    "i": 9605,
    "b": 11,
    "c": 1204,
    "r": 1204,
    "o": 1,
    "t": "1 Una donna, moglie di uno dei figli dei profeti, gridò a Eliseo, dicendo: «Il tuo servo, mio marito, è morto; tu sai che il tuo servo temeva il SIGNORE; ora il creditore è venuto per prendermi i miei due figli come schiavi»."
  },
  {
    "i": 9606,
    "b": 11,
    "c": 1204,
    "r": 1204,
    "o": 2,
    "t": "2 Eliseo le disse: «Che cosa posso fare per te? Dimmi, che cosa hai in casa?» Lei rispose: «La tua serva non ha in casa altro che un vasetto d'olio»."
  },
  {
    "i": 9607,
    "b": 11,
    "c": 1204,
    "r": 1204,
    "o": 3,
    "t": "3 Allora egli disse: «Va' fuori, chiedi in prestito a tutti i tuoi vicini dei vasi vuoti, non pochi."
  },
  {
    "i": 9608,
    "b": 11,
    "c": 1204,
    "r": 1204,
    "o": 4,
    "t": "4 Poi entra, chiudi la porta dietro di te e dei tuoi figli, versa l'olio in tutti quei vasi e metti da parte quelli pieni»."
  },
  {
    "i": 9609,
    "b": 11,
    "c": 1204,
    "r": 1204,
    "o": 5,
    "t": "5 Allora lei se ne andò e chiuse la porta dietro di sé e dei suoi figli; essi le presentavano i vasi e lei versava."
  },
  {
    "i": 9610,
    "b": 11,
    "c": 1204,
    "r": 1204,
    "o": 6,
    "t": "6 Quando i vasi furono pieni, disse a suo figlio: «Presentami ancora un vaso». Egli rispose: «Non ce ne sono più». Allora l'olio cessò."
  },
  {
    "i": 9611,
    "b": 11,
    "c": 1204,
    "r": 1204,
    "o": 7,
    "t": "7 Lei andò a riferire all'uomo di Dio, il quale disse: «Va' a vendere l'olio e paga il tuo debito; tu e i tuoi figli vivrete del rimanente»."
  },
  {
    "i": 9612,
    "b": 11,
    "c": 1204,
    "r": 1204,
    "o": 8,
    "t": "8 Un giorno Eliseo passava per Sunem, dove c'era una donna ricca, che lo invitò a mangiare. Così, ogni volta che passava, si fermava lì a mangiare."
  },
  {
    "i": 9613,
    "b": 11,
    "c": 1204,
    "r": 1204,
    "o": 9,
    "t": "9 Ella disse a suo marito: «Ecco, io so che quest'uomo che passa spesso da noi è un santo uomo di Dio."
  },
  {
    "i": 9614,
    "b": 11,
    "c": 1204,
    "r": 1204,
    "o": 10,
    "t": "10 Facciamogli una piccola stanza di sopra, con muri, e mettiamoci un letto, una tavola, una sedia e una lampada; quando verrà da noi, si ritirerà lì»."
  },
  {
    "i": 9615,
    "b": 11,
    "c": 1204,
    "r": 1204,
    "o": 11,
    "t": "11 Un giorno egli venne lì, si ritirò nella stanza di sopra e vi si coricò."
  },
  {
    "i": 9616,
    "b": 11,
    "c": 1204,
    "r": 1204,
    "o": 12,
    "t": "12 Disse a Gheazi, suo servo: «Chiama questa Sunamita». Egli la chiamò e lei si presentò davanti a lui."
  },
  {
    "i": 9617,
    "b": 11,
    "c": 1204,
    "r": 1204,
    "o": 13,
    "t": "13 Eliseo disse a Gheazi: «Dille: 'Tu hai avuto tutta questa premura per noi; che cosa possiamo fare per te? Vuoi che io parli per te al re o al capo dell'esercito?'». Lei rispose: «Io abito in mezzo al mio popolo»."
  },
  {
    "i": 9618,
    "b": 11,
    "c": 1204,
    "r": 1204,
    "o": 14,
    "t": "14 Eliseo disse: «Che cosa si può fare per lei?» Gheazi rispose: «Lei non ha un figlio e suo marito è vecchio»."
  },
  {
    "i": 9619,
    "b": 11,
    "c": 1204,
    "r": 1204,
    "o": 15,
    "t": "15 Allora Eliseo disse: «Chiamala». Gheazi la chiamò ed ella si presentò alla porta."
  },
  {
    "i": 9620,
    "b": 11,
    "c": 1204,
    "r": 1204,
    "o": 16,
    "t": "16 Eliseo disse: «L'anno prossimo, in questo stesso tempo, tu stringerai un figlio tra le tue braccia». Lei rispose: «No, mio signore, uomo di Dio, non mentire alla tua serva!»"
  },
  {
    "i": 9621,
    "b": 11,
    "c": 1204,
    "r": 1204,
    "o": 17,
    "t": "17 La donna concepì e partorì un figlio, l'anno seguente, nello stesso tempo in cui Eliseo le aveva detto."
  },
  {
    "i": 9622,
    "b": 11,
    "c": 1204,
    "r": 1204,
    "o": 18,
    "t": "18 Il bambino crebbe; un giorno andò da suo padre che era con i mietitori."
  },
  {
    "i": 9623,
    "b": 11,
    "c": 1204,
    "r": 1204,
    "o": 19,
    "t": "19 Disse a suo padre: «Ho male! Ho male alla testa!» Il padre disse al servo: «Portalo da sua madre»."
  },
  {
    "i": 9624,
    "b": 11,
    "c": 1204,
    "r": 1204,
    "o": 20,
    "t": "20 Il servo lo prese e lo portò da sua madre; il bambino stette sulle sue ginocchia fino a mezzogiorno, poi morì."
  },
  {
    "i": 9625,
    "b": 11,
    "c": 1204,
    "r": 1204,
    "o": 21,
    "t": "21 Allora lei salì, lo adagiò sul letto dell'uomo di Dio, chiuse la porta e uscì."
  },
  {
    "i": 9626,
    "b": 11,
    "c": 1204,
    "r": 1204,
    "o": 22,
    "t": "22 Chiamò suo marito e gli disse: «Mandami uno dei servi e un'asina; voglio andare subito dall'uomo di Dio e poi tornerò»."
  },
  {
    "i": 9627,
    "b": 11,
    "c": 1204,
    "r": 1204,
    "o": 23,
    "t": "23 Egli disse: «Perché vuoi andare da lui oggi? Non è né novilunio né sabato». Lei rispose: «Non importa»."
  },
  {
    "i": 9628,
    "b": 11,
    "c": 1204,
    "r": 1204,
    "o": 24,
    "t": "24 Poi fece sellare l'asina e disse al suo servo: «Guidami e non rallentare il passo, a meno che io non te lo dica»."
  },
  {
    "i": 9629,
    "b": 11,
    "c": 1204,
    "r": 1204,
    "o": 25,
    "t": "25 Così partì e andò dall'uomo di Dio sul monte Carmel. Quando l'uomo di Dio la vide da lontano, disse a Gheazi, suo servo: «Ecco, laggiù c'è la Sunamita."
  },
  {
    "i": 9630,
    "b": 11,
    "c": 1204,
    "r": 1204,
    "o": 26,
    "t": "26 Corrile incontro e domandale: 'Stai bene? Tuo marito sta bene? Il bambino sta bene?'». Lei rispose: «Bene»."
  },
  {
    "i": 9631,
    "b": 11,
    "c": 1204,
    "r": 1204,
    "o": 27,
    "t": "27 Quando giunse dall'uomo di Dio sul monte, gli abbracciò i piedi. Gheazi si avvicinò per respingerla, ma l'uomo di Dio disse: «Lasciala stare, perché la sua anima è amareggiata; il SIGNORE me l'ha nascosto e non me l'ha fatto sapere»."
  },
  {
    "i": 9632,
    "b": 11,
    "c": 1204,
    "r": 1204,
    "o": 28,
    "t": "28 Allora lei disse: «Avevo forse chiesto io un figlio al mio signore? Non ti dissi forse: 'Non illudermi'?»»"
  },
  {
    "i": 9633,
    "b": 11,
    "c": 1204,
    "r": 1204,
    "o": 29,
    "t": "29 Eliseo disse a Gheazi: «Cingiti i fianchi, prendi il mio bastone in mano e va'; se incontri qualcuno, non salutarlo; se qualcuno ti saluta, non rispondergli; e posa il mio bastone sulla faccia del bambino»."
  },
  {
    "i": 9634,
    "b": 11,
    "c": 1204,
    "r": 1204,
    "o": 30,
    "t": "30 La madre del bambino disse: «Com'è vero che il SIGNORE vive e che tu vivi, io non ti lascerò». Allora egli si alzò e la seguì."
  },
  {
    "i": 9635,
    "b": 11,
    "c": 1204,
    "r": 1204,
    "o": 31,
    "t": "31 Gheazi li aveva preceduti e aveva posato il bastone sulla faccia del bambino, ma non c'era stata né voce né segno di vita. Allora tornò incontro a Eliseo e gli riferì, dicendo: «Il bambino non si è svegliato»."
  },
  {
    "i": 9636,
    "b": 11,
    "c": 1204,
    "r": 1204,
    "o": 32,
    "t": "32 Quando Eliseo giunse alla casa, ecco che il bambino era morto e adagiato sul suo letto."
  },
  {
    "i": 9637,
    "b": 11,
    "c": 1204,
    "r": 1204,
    "o": 33,
    "t": "33 Allora egli entrò, chiuse la porta dietro di sé e pregò il SIGNORE."
  },
  {
    "i": 9638,
    "b": 11,
    "c": 1204,
    "r": 1204,
    "o": 34,
    "t": "34 Poi salì sul letto, si stese sul bambino, mise la sua bocca sulla bocca di lui, i suoi occhi sugli occhi di lui, le sue mani sulle mani di lui, e si curvò su di lui; e la carne del bambino si riscaldò."
  },
  {
    "i": 9639,
    "b": 11,
    "c": 1204,
    "r": 1204,
    "o": 35,
    "t": "35 Poi Eliseo si alzò, andò su e giù per la casa; risalì e si curvò di nuovo su di lui; il bambino starnutì sette volte e aprì gli occhi."
  },
  {
    "i": 9640,
    "b": 11,
    "c": 1204,
    "r": 1204,
    "o": 36,
    "t": "36 Eliseo chiamò Gheazi e disse: «Chiama la Sunamita». Gheazi la chiamò. Quando lei giunse da Eliseo, egli disse: «Prendi tuo figlio»."
  },
  {
    "i": 9641,
    "b": 11,
    "c": 1204,
    "r": 1204,
    "o": 37,
    "t": "37 Allora lei entrò, si gettò ai suoi piedi e si prostrò a terra; poi prese suo figlio e uscì."
  },
  {
    "i": 9642,
    "b": 11,
    "c": 1204,
    "r": 1204,
    "o": 38,
    "t": "38 Eliseo tornò a Ghilgal, mentre nel paese c'era la carestia. I figli dei profeti erano seduti davanti a lui; egli disse al suo servo: «Metti la pentola grande e cuoci una minestra per i figli dei profeti»."
  },
  {
    "i": 9643,
    "b": 11,
    "c": 1204,
    "r": 1204,
    "o": 39,
    "t": "39 Uno di loro uscì nei campi per raccogliere erbe; trovò una vite selvatica e vi colse zucche selvatiche, riempiendone il suo mantello; tornò indietro, le tagliò a pezzi nella pentola della minestra, perché non sapevano che cosa fossero."
  },
  {
    "i": 9644,
    "b": 11,
    "c": 1204,
    "r": 1204,
    "o": 40,
    "t": "40 Poi versarono da mangiare agli uomini; ma quando ebbero assaggiato la minestra, gridarono: «Uomo di Dio, c'è la morte nella pentola!» E non poterono mangiarne."
  },
  {
    "i": 9645,
    "b": 11,
    "c": 1204,
    "r": 1204,
    "o": 41,
    "t": "41 Allora Eliseo disse: «Portate della farina». La gettò nella pentola e disse: «Versate alla gente, perché mangi». E non c'era più nulla di nocivo nella pentola."
  },
  {
    "i": 9646,
    "b": 11,
    "c": 1204,
    "r": 1204,
    "o": 42,
    "t": "42 Un uomo venne da Baal-Salisa e portò all'uomo di Dio del pane delle primizie, venti pani d'orzo e delle spighe fresche nella sua bisaccia. Eliseo disse: «Dà alla gente, perché mangi»."
  },
  {
    "i": 9647,
    "b": 11,
    "c": 1204,
    "r": 1204,
    "o": 43,
    "t": "43 Il suo servo rispose: «Come farò a darne da mangiare a cento persone?» Egli disse: «Dà alla gente, perché mangi; perché così dice il SIGNORE: 'Ne mangeranno e ne avanzerà'»."
  },
  {
    "i": 9648,
    "b": 11,
    "c": 1204,
    "r": 1204,
    "o": 44,
    "t": "44 Egli glielo servì; essi mangiarono e ne avanzò, secondo la parola del SIGNORE."
  },
  {
    "i": 9649,
    "b": 11,
    "c": 1205,
    "r": 1205,
    "o": 1,
    "t": "1 Naaman, capo dell'esercito del re di Siria, era un uomo tenuto in grande stima e onore presso il suo signore, perché per mezzo di lui il SIGNORE aveva dato la vittoria alla Siria; ma quest'uomo era lebbroso."
  },
  {
    "i": 9650,
    "b": 11,
    "c": 1205,
    "r": 1205,
    "o": 2,
    "t": "2 I Siri erano usciti in bande e avevano portato via dal paese d'Israele una ragazzina, che era al servizio della moglie di Naaman."
  },
  {
    "i": 9651,
    "b": 11,
    "c": 1205,
    "r": 1205,
    "o": 3,
    "t": "3 Ella disse alla sua signora: «Oh, se il mio signore potesse andare dal profeta che è a Samaria! Egli lo guarirebbe dalla sua lebbra»."
  },
  {
    "i": 9652,
    "b": 11,
    "c": 1205,
    "r": 1205,
    "o": 4,
    "t": "4 Naaman andò a informare il suo signore e gli disse: «La ragazzina che viene dal paese d'Israele ha detto così e così»."
  },
  {
    "i": 9653,
    "b": 11,
    "c": 1205,
    "r": 1205,
    "o": 5,
    "t": "5 Il re di Siria disse: «Va' dunque; io manderò una lettera al re d'Israele». Naaman partì, prendendo con sé dieci talenti d'argento, seimila sicli d'oro e dieci vesti."
  },
  {
    "i": 9654,
    "b": 11,
    "c": 1205,
    "r": 1205,
    "o": 6,
    "t": "6 Portò al re d'Israele la lettera, che diceva così: «Quando questa lettera ti sarà giunta, saprai che io ti mando Naaman, mio servo, perché tu lo guarisca dalla sua lebbra»."
  },
  {
    "i": 9655,
    "b": 11,
    "c": 1205,
    "r": 1205,
    "o": 7,
    "t": "7 Quando il re d'Israele ebbe letto la lettera, si stracciò le vesti e disse: «Sono forse io Dio, che possa far morire e far vivere, perché costui mi mandi a guarire un uomo dalla sua lebbra? Sappiate bene e vedete che egli cerca pretesti contro di me!»"
  },
  {
    "i": 9656,
    "b": 11,
    "c": 1205,
    "r": 1205,
    "o": 8,
    "t": "8 Quando Eliseo, uomo di Dio, udì che il re d'Israele si era stracciato le vesti, mandò a dire al re: «Perché ti sei stracciato le vesti? Venga da me, e saprà che c'è un profeta in Israele»."
  },
  {
    "i": 9657,
    "b": 11,
    "c": 1205,
    "r": 1205,
    "o": 9,
    "t": "9 Così Naaman giunse con i suoi cavalli e con il suo carro, e si fermò alla porta della casa di Eliseo."
  },
  {
    "i": 9658,
    "b": 11,
    "c": 1205,
    "r": 1205,
    "o": 10,
    "t": "10 Eliseo gli mandò un messaggero a dire: «Va' a lavarti sette volte nel Giordano; la tua carne tornerà sana e tu sarai purificato»."
  },
  {
    "i": 9659,
    "b": 11,
    "c": 1205,
    "r": 1205,
    "o": 11,
    "t": "11 Naaman si adirò e se ne andò, dicendo: «Ecco, io pensavo che egli sarebbe uscito, si sarebbe presentato, avrebbe invocato il nome del SIGNORE suo Dio, avrebbe agitato la mano sulla parte malata e mi avrebbe guarito dalla lebbra."
  },
  {
    "i": 9660,
    "b": 11,
    "c": 1205,
    "r": 1205,
    "o": 12,
    "t": "12 I fiumi di Damasco, l'Abana e il Farpar, non sono forse migliori di tutte le acque d'Israele? Non potrei forse lavarmi in quelli ed essere purificato?» Così voltò le spalle e se ne andò infuriato."
  },
  {
    "i": 9661,
    "b": 11,
    "c": 1205,
    "r": 1205,
    "o": 13,
    "t": "13 Ma i suoi servitori si avvicinarono e gli dissero: «Padre mio, se il profeta ti avesse ordinato qualcosa di difficile, non l'avresti fatto? Quanto più ora che ti ha detto: 'Lavati e sarai purificato'?»"
  },
  {
    "i": 9662,
    "b": 11,
    "c": 1205,
    "r": 1205,
    "o": 14,
    "t": "14 Allora egli scese e si immerse sette volte nel Giordano, secondo la parola dell'uomo di Dio; la sua carne tornò sana come la carne di un bambino e fu purificato."
  },
  {
    "i": 9663,
    "b": 11,
    "c": 1205,
    "r": 1205,
    "o": 15,
    "t": "15 Poi tornò dall'uomo di Dio con tutto il suo seguito; giunse, si presentò davanti a lui e disse: «Ecco, io riconosco che non c'è altro Dio in tutta la terra, se non in Israele! E ora, ti prego, accetta un dono dal tuo servo»."
  },
  {
    "i": 9664,
    "b": 11,
    "c": 1205,
    "r": 1205,
    "o": 16,
    "t": "16 Eliseo rispose: «Com'è vero che il SIGNORE, di cui sono servo, vive, io non accetterò nulla». Naaman insistette perché accettasse, ma egli rifiutò."
  },
  {
    "i": 9665,
    "b": 11,
    "c": 1205,
    "r": 1205,
    "o": 17,
    "t": "17 Allora Naaman disse: «Se è così, sia dato al tuo servo tanta terra quanta ne possono portare due muli, perché il tuo servo non offrirà più né olocausti né sacrifici ad altri dèi, ma solo al SIGNORE."
  },
  {
    "i": 9666,
    "b": 11,
    "c": 1205,
    "r": 1205,
    "o": 18,
    "t": "18 Solo questo il SIGNORE perdoni al tuo servo: quando il mio signore entra nel tempio di Rimmon per adorare, e si appoggia al mio braccio, anch'io mi inchino nel tempio di Rimmon; il SIGNORE perdoni al tuo servo questa azione!»"
  },
  {
    "i": 9667,
    "b": 11,
    "c": 1205,
    "r": 1205,
    "o": 19,
    "t": "19 Eliseo gli disse: «Va' in pace». Così Naaman si allontanò da lui e fece un buon tratto di strada."
  },
  {
    "i": 9668,
    "b": 11,
    "c": 1205,
    "r": 1205,
    "o": 20,
    "t": "20 Gheazi, servo di Eliseo, uomo di Dio, disse tra sé: «Ecco, il mio signore ha risparmiato Naaman, questo Siro, non accettando dalla sua mano quello che aveva portato. Com'è vero che il SIGNORE vive, io gli correrò dietro e otterrò qualcosa da lui»."
  },
  {
    "i": 9669,
    "b": 11,
    "c": 1205,
    "r": 1205,
    "o": 21,
    "t": "21 Così Gheazi corse dietro a Naaman. Quando Naaman lo vide correre dietro di sé, saltò giù dal carro per andargli incontro e disse: «Va tutto bene?»"
  },
  {
    "i": 9670,
    "b": 11,
    "c": 1205,
    "r": 1205,
    "o": 22,
    "t": "22 Gheazi rispose: «Tutto bene. Il mio signore mi manda a dirti: 'Proprio ora sono giunti da me due giovani tra i figli dei profeti dalla regione montuosa di Efraim; ti prego, dà loro un talento d'argento e due vesti'»."
  },
  {
    "i": 9671,
    "b": 11,
    "c": 1205,
    "r": 1205,
    "o": 23,
    "t": "23 Naaman disse: «Degnati di accettare due talenti». Lo forzò, legò due talenti d'argento in due sacchi con due vesti e li diede a due dei suoi servi, che li portarono davanti a Gheazi."
  },
  {
    "i": 9672,
    "b": 11,
    "c": 1205,
    "r": 1205,
    "o": 24,
    "t": "24 Quando giunse alla collina, Gheazi li prese dalle loro mani e li depose in casa; poi congedò quegli uomini, che se ne andarono."
  },
  {
    "i": 9673,
    "b": 11,
    "c": 1205,
    "r": 1205,
    "o": 25,
    "t": "25 Egli andò poi a presentarsi al suo signore. Eliseo gli disse: «Donde vieni, Gheazi?» Gheazi rispose: «Il tuo servo non è andato in nessun luogo»."
  },
  {
    "i": 9674,
    "b": 11,
    "c": 1205,
    "r": 1205,
    "o": 26,
    "t": "26 Ma Eliseo gli disse: «Il mio cuore non era forse presente quando quell'uomo si è voltato dal suo carro per venirti incontro? È questo il tempo di accettare denaro, vesti, oliveti, vigne, pecore, buoi, servi e serve?"
  },
  {
    "i": 9675,
    "b": 11,
    "c": 1205,
    "r": 1205,
    "o": 27,
    "t": "27 Perciò la lebbra di Naaman si attaccherà a te e alla tua discendenza per sempre». E Gheazi si allontanò da lui, lebbroso, bianco come la neve."
  },
  {
    "i": 9676,
    "b": 11,
    "c": 1206,
    "r": 1206,
    "o": 1,
    "t": "1 I figli dei profeti dissero a Eliseo: «Ecco, il luogo dove abitiamo con te è troppo stretto per noi."
  },
  {
    "i": 9677,
    "b": 11,
    "c": 1206,
    "r": 1206,
    "o": 2,
    "t": "2 Andiamo dunque al Giordano; prendiamo di là ciascuno una trave e costruiamoci là un luogo dove abitare». Eliseo rispose: «Andate»."
  },
  {
    "i": 9678,
    "b": 11,
    "c": 1206,
    "r": 1206,
    "o": 3,
    "t": "3 Uno di loro disse: «Degnati di venire con i tuoi servi». Eliseo rispose: «Verrò»."
  },
  {
    "i": 9679,
    "b": 11,
    "c": 1206,
    "r": 1206,
    "o": 4,
    "t": "4 Così partì con loro. Giunti al Giordano, si misero a tagliare degli alberi."
  },
  {
    "i": 9680,
    "b": 11,
    "c": 1206,
    "r": 1206,
    "o": 5,
    "t": "5 Or dunque, mentre uno di loro abbatteva una trave, la lama di ferro cadde nell'acqua, ed egli gridò: \"Ahimè, mio signore! Ed era anche in prestito!"
  },
  {
    "i": 9681,
    "b": 11,
    "c": 1206,
    "r": 1206,
    "o": 6,
    "t": "6 Ma l'uomo di Dio gli domandò: \"Ove è caduta?\" E quegli gli mostrò il luogo. Allora egli spezzò un pezzo di legno, lo gettò in quel luogo e fece galleggiare il ferro."
  },
  {
    "i": 9682,
    "b": 11,
    "c": 1206,
    "r": 1206,
    "o": 7,
    "t": "7 E disse: \"Riprendilo\"; e l'uomo stese la mano e lo prese."
  },
  {
    "i": 9683,
    "b": 11,
    "c": 1206,
    "r": 1206,
    "o": 8,
    "t": "8 Or il re di Aram era in guerra con Israele. Tenne consiglio con i suoi ufficiali e disse: \"Farete una sortita contro tale luogo."
  },
  {
    "i": 9684,
    "b": 11,
    "c": 1206,
    "r": 1206,
    "o": 9,
    "t": "9 Eliseo mandò a dire al re d'Israele: \"Guardati da quel luogo, perché gli Aramei vi scendono"
  },
  {
    "i": 9685,
    "b": 11,
    "c": 1206,
    "r": 1206,
    "o": 10,
    "t": "10 e il re d'Israele mandò uomini al luogo che Eliseo gli aveva detto. Lo avvertiva e il re si teneva in guardia, e ciò non una o due volte soltanto."
  },
  {
    "i": 9686,
    "b": 11,
    "c": 1206,
    "r": 1206,
    "o": 11,
    "t": "11 Il cuore del re di Aram fu turbato da questa faccenda, convocò i suoi ufficiali e domandò loro: \"Non mi rivelerete chi ci tradisce presso il re d'Israele?"
  },
  {
    "i": 9687,
    "b": 11,
    "c": 1206,
    "r": 1206,
    "o": 12,
    "t": "12 Uno dei suoi ufficiali rispose: \"No, o re mio signore; è Eliseo, il profeta d'Israele, che rivela al re d'Israele le parole che tu pronunci nella tua stanza da letto."
  },
  {
    "i": 9688,
    "b": 11,
    "c": 1206,
    "r": 1206,
    "o": 13,
    "t": "13 Egli disse: \"Andate, vedete dove si trova, e manderò a prenderlo.\" Gli fu riferito: \"Ecco, è a Dotan."
  },
  {
    "i": 9689,
    "b": 11,
    "c": 1206,
    "r": 1206,
    "o": 14,
    "t": "14 Allora il re mandò là cavalli, carri e una forte truppa, che giunsero di notte e cinsero la città."
  },
  {
    "i": 9690,
    "b": 11,
    "c": 1206,
    "r": 1206,
    "o": 15,
    "t": "15 L'indomani, Eliseo si levò di buon mattino e uscì. Ed ecco, una truppa circondava la città con cavalli e carri! Il suo servitore gli disse: \"Ahimè, mio signore, come faremo?"
  },
  {
    "i": 9691,
    "b": 11,
    "c": 1206,
    "r": 1206,
    "o": 16,
    "t": "16 Ma egli rispose: \"Non temere, poiché più numerosi sono coloro che sono con noi di coloro che sono con loro."
  },
  {
    "i": 9692,
    "b": 11,
    "c": 1206,
    "r": 1206,
    "o": 17,
    "t": "17 Ed Eliseo fece questa preghiera: \"O Signore, apri i suoi occhi affinché veda!\" Il Signore aprì gli occhi del servitore ed egli vide: ecco, il monte era coperto di cavalli e di carri di fuoco attorno ad Eliseo!"
  },
  {
    "i": 9693,
    "b": 11,
    "c": 1206,
    "r": 1206,
    "o": 18,
    "t": "18 Mentre gli Aramei scendevano verso di lui, Eliseo pregò così il Signore: \"Degnati di colpire questa gente di cecità\", e li colpì di cecità, secondo la parola di Eliseo."
  },
  {
    "i": 9694,
    "b": 11,
    "c": 1206,
    "r": 1206,
    "o": 19,
    "t": "19 Allora Eliseo disse loro: \"Questa non è la via, e questa non è la città. Seguite me, io vi condurrò dall'uomo che cercate.\" Ma li condusse a Samaria."
  },
  {
    "i": 9695,
    "b": 11,
    "c": 1206,
    "r": 1206,
    "o": 20,
    "t": "20 Al loro ingresso in Samaria, Eliseo disse: \"O Signore, apri gli occhi di questa gente e che vedano.\" Il Signore aprì i loro occhi ed essi videro: ecco, erano in mezzo a Samaria!"
  },
  {
    "i": 9696,
    "b": 11,
    "c": 1206,
    "r": 1206,
    "o": 21,
    "t": "21 Il re d'Israele, vedendoli, disse ad Eliseo: \"Debbo forse ucciderli, padre mio?"
  },
  {
    "i": 9697,
    "b": 11,
    "c": 1206,
    "r": 1206,
    "o": 22,
    "t": "22 Ma egli rispose: \"Non ucciderli. Quelli stessi che la tua spada e il tuo arco hanno fatto prigionieri, li metti forse a morte? Offri loro pane e acqua affinché mangino e bevano, e se ne vadano dal loro signore."
  },
  {
    "i": 9698,
    "b": 11,
    "c": 1206,
    "r": 1206,
    "o": 23,
    "t": "23 Il re servì loro un grande festino; dopo che ebbero mangiato e bevuto, li congedò ed essi partirono per tornare dal loro signore. Le bande aramee non tornarono più sul territorio d'Israele."
  },
  {
    "i": 9699,
    "b": 11,
    "c": 1206,
    "r": 1206,
    "o": 24,
    "t": "24 Avvenne, dopo ciò, che Ben-Hadad, re di Aram, radunò tutto il suo esercito e venne a porre l'assedio davanti a Samaria."
  }
]
