[
  {
    "i": 7700,
    "b": 8,
    "c": 918,
    "r": 918,
    "o": 25,
    "t": "At sinabi ni Saul, Ganito ang inyong sasabihin kay David: Hindi nagnanasa ang hari ng anomang bigaykaya, kundi isang daang balat ng masama ng mga Filisteo, upang mapanghigantihan ang mga kaaway ng hari. Ang balak nga ni Saul ay maibuwal si David sa pamamagitan ng kamay ng mga Filisteo."
  },
  {
    "i": 7701,
    "b": 8,
    "c": 918,
    "r": 918,
    "o": 26,
    "t": "At nang saysayin ng kaniyang mga lingkod kay David ang mga salitang ito, ay ikinalugod na mabuti ni David na maging manugang siya ng hari. At ang mga araw ay hindi pa nagaganap;"
  },
  {
    "i": 7702,
    "b": 8,
    "c": 918,
    "r": 918,
    "o": 27,
    "t": "At tumindig si David at yumaon, siya at ang kaniyang mga lalake, at pumatay sa mga Filisteo ng dalawang daang lalake; at dinala ni David ang kanilang mga balat ng masama, at kaniyang ibinigay ng buong bilang sa hari, upang siya'y maging manugang ng hari. At ibinigay na asawa sa kaniya ni Saul si Michal na kaniyang anak na babae."
  },
  {
    "i": 7703,
    "b": 8,
    "c": 918,
    "r": 918,
    "o": 28,
    "t": "At nakita at nalaman ni Saul na ang Panginoon ay sumasa kay David; at sinisinta si David ni Michal na anak ni Saul."
  },
  {
    "i": 7704,
    "b": 8,
    "c": 918,
    "r": 918,
    "o": 29,
    "t": "At si Saul ay lalong natatakot kay David; at naging kaaway ni David si Saul na palagi."
  },
  {
    "i": 7705,
    "b": 8,
    "c": 918,
    "r": 918,
    "o": 30,
    "t": "Nang magkagayo'y lumabas ang mga pangulo ng mga Filisteo: at nangyari, na sa tuwing sila'y lumalabas ay nagpakabait si David kay sa lahat ng mga lingkod ni Saul; sa gayon ang kaniyang pangalan ay lalong namahal."
  },
  {
    "i": 7706,
    "b": 8,
    "c": 919,
    "r": 919,
    "o": 1,
    "t": "At nagsalita si Saul kay Jonathan na kaniyang anak, at sa lahat ng kaniyang mga lingkod, na kanilang patayin si David. Nguni't si Jonathan na anak ni Saul ay naliligayang mainam kay David."
  },
  {
    "i": 7707,
    "b": 8,
    "c": 919,
    "r": 919,
    "o": 2,
    "t": "At isinaysay ni Jonathan kay David, na sinasabi, Pinagsisikapan ni Saul na aking ama na patayin ka: ngayon nga'y isinasamo ko sa iyo, na magingat ka sa kinaumagahan, at manatili sa isang lihim na dako, at magtago ka:"
  },
  {
    "i": 7708,
    "b": 8,
    "c": 919,
    "r": 919,
    "o": 3,
    "t": "At ako'y lalabas at tatayo sa siping ng aking ama sa parang na iyong kinaroroonan, at ako'y makikipagusap sa aking ama ng tungkol sa iyo; at kung may makita akong anoman, ay aking sasaysayin sa iyo."
  },
  {
    "i": 7709,
    "b": 8,
    "c": 919,
    "r": 919,
    "o": 4,
    "t": "At nagsalita si Jonathan kay Saul na kaniyang ama, ng mabuti tungkol kay David, at sinabi sa kaniya, Huwag magkasala ang hari laban sa kaniyang lingkod na si David; sapagka't hindi siya nagkasala laban sa iyo; at sapagka't ang kaniyang mga gawa ay naging mabuti sa iyo:"
  },
  {
    "i": 7710,
    "b": 8,
    "c": 919,
    "r": 919,
    "o": 5,
    "t": "Sapagka't kaniyang ipinain ang kaniyang buhay, at sinaktan ang Filisteo, at gumawa ang Panginoon ng dakilang pagtatagumpay sa ganang buong Israel: nakita mo at nagalak ka; bakit nga magkakasala ka laban sa walang salang dugo, na papatayin si David ng walang anomang kadahilanan?"
  },
  {
    "i": 7711,
    "b": 8,
    "c": 919,
    "r": 919,
    "o": 6,
    "t": "At dininig ni Saul ang tinig ni Jonathan; at sumumpa si Saul: Buhay ang Panginoon, siya'y hindi papatayin."
  },
  {
    "i": 7712,
    "b": 8,
    "c": 919,
    "r": 919,
    "o": 7,
    "t": "At tinawag ni Jonathan si David, at isinaysay ni Jonathan sa kaniya ang lahat ng mga bagay na yaon. At dinala ni Jonathan si David kay Saul, at siya'y lumagay sa kaniyang harap, na gaya ng dati."
  },
  {
    "i": 7713,
    "b": 8,
    "c": 919,
    "r": 919,
    "o": 8,
    "t": "At nagkaroong muli ng digma: at lumabas si David, at nakipaglaban sa mga Filisteo, at pumatay sa kanila ng malaking pagpatay; at sila'y tumakas sa harap niya."
  },
  {
    "i": 7714,
    "b": 8,
    "c": 919,
    "r": 919,
    "o": 9,
    "t": "At isang espiritung masama na mula sa Panginoon ay suma kay Saul, nang siya'y nakaupo sa kaniyang bahay na tangan niya ang kaniyang sibat sa kaniyang kamay; at tumugtog si David sa pamamagitan ng kaniyang kamay."
  },
  {
    "i": 7715,
    "b": 8,
    "c": 919,
    "r": 919,
    "o": 10,
    "t": "At pinagsikapan ni Saul na tuhugin ng sibat si David sa dinding; nguni't siya'y nakatakas sa harap ni Saul at ang kaniyang tinuhog ng sibat ay ang dinding: at tumakas si David at tumanan ng gabing yaon."
  },
  {
    "i": 7716,
    "b": 8,
    "c": 919,
    "r": 919,
    "o": 11,
    "t": "At nagsugo si Saul ng mga sugo sa bahay ni David, upang siya'y bantayan, at siya'y patayin sa kinaumagahan: at sinaysay sa kaniya ni Michal na asawa ni David, na sinasabi, Kundi mo iligtas ang iyong buhay ngayong gabi bukas ay papatayin ka."
  },
  {
    "i": 7717,
    "b": 8,
    "c": 919,
    "r": 919,
    "o": 12,
    "t": "Kaya inihugos ni Michal si David sa isang dungawan, at siya'y yumaon, at tumakas, at tumanan."
  },
  {
    "i": 7718,
    "b": 8,
    "c": 919,
    "r": 919,
    "o": 13,
    "t": "At kinuha ni Michal ang mga terap, at inihiga sa higaan at nilagyan sa ulunan ng isang unan na buhok ng kambing, at tinakpan ng mga kumot."
  },
  {
    "i": 7719,
    "b": 8,
    "c": 919,
    "r": 919,
    "o": 14,
    "t": "At nang magsugo si Saul ng mga sugo upang dakpin si David, kaniyang sinabi, Siya'y may sakit."
  },
  {
    "i": 7720,
    "b": 8,
    "c": 919,
    "r": 919,
    "o": 15,
    "t": "At nagsugo si Saul ng mga sugo upang tingnan si David, na sinasabi, Ipanhik ninyo siya sa akin na nasa kaniyang higaan, upang aking patayin siya."
  },
  {
    "i": 7721,
    "b": 8,
    "c": 919,
    "r": 919,
    "o": 16,
    "t": "At nang pumasok ang mga sugo, narito, ang mga terap at nasa higaan, pati ng unang buhok ng kambing sa ulunan niyaon."
  },
  {
    "i": 7722,
    "b": 8,
    "c": 919,
    "r": 919,
    "o": 17,
    "t": "At sinabi ni Saul kay Michal, Bakit mo ako dinaya ng ganiyan, at iyong pinaalis ang aking kaaway, na anopa't siya'y nakatanan? At sumagot si Michal kay Saul, Kaniyang sinabi sa akin: Bayaan mo akong yumaon: bakit kita papatayin?"
  },
  {
    "i": 7723,
    "b": 8,
    "c": 919,
    "r": 919,
    "o": 18,
    "t": "Si David nga ay tumakas, at tumanan, at naparoon kay Samuel sa Rama, at isinaysay sa kaniya ang lahat ng ginawa ni Saul sa kaniya. At siya at si Samuel ay yumaon at tumahan sa Najoth."
  },
  {
    "i": 7724,
    "b": 8,
    "c": 919,
    "r": 919,
    "o": 19,
    "t": "At nasaysay kay Saul na sinasabi, Narito si David ay nasa Najoth sa Rama."
  },
  {
    "i": 7725,
    "b": 8,
    "c": 919,
    "r": 919,
    "o": 20,
    "t": "At nagsugo si Saul ng mga sugo upang dakpin si David: at nang kanilang makita ang pulutong ng mga propeta na nanganghuhula, at si Samuel ay tumatayong pinakapangulo sa kanila, ang Espiritu ng Dios ay dumating sa mga sugo ni Saul, at sila naman ay nanganghula."
  },
  {
    "i": 7726,
    "b": 8,
    "c": 919,
    "r": 919,
    "o": 21,
    "t": "At nang maisaysay kay Saul, siya'y nagsugo ng ibang mga sugo, at sila man ay nanganghula. At si Saul ay nagsugo uli ng mga sugo na ikaitlo, at sila man ay nanganghula."
  },
  {
    "i": 7727,
    "b": 8,
    "c": 919,
    "r": 919,
    "o": 22,
    "t": "Nang magkagayo'y naparoon din naman siya sa Rama, at dumating sa dakilang balon na nasa Socho: at siya'y tumanong, at nagsabi, Saan naroon si Samuel at si David? At sinabi ng isa, Narito, sila'y nasa Najoth sa Rama."
  },
  {
    "i": 7728,
    "b": 8,
    "c": 919,
    "r": 919,
    "o": 23,
    "t": "At siya'y naparoon doon sa Najoth sa Rama: at ang Espiritu ng Dios ay dumating din sa kaniya, at siya'y nagpatuloy, at nanghula hanggang sa siya'y dumating sa Najoth sa Rama."
  },
  {
    "i": 7729,
    "b": 8,
    "c": 919,
    "r": 919,
    "o": 24,
    "t": "At siya rin nama'y naghubad ng kaniyang mga suot, at siya man ay nanghula sa harap ni Samuel, at nahigang hubad sa buong araw na yaon at sa buong gabing yaon. Kaya't kanilang sinasabi, Pati ba si Saul ay nasa gitna ng mga propeta?"
  },
  {
    "i": 7730,
    "b": 8,
    "c": 920,
    "r": 920,
    "o": 1,
    "t": "At si David ay tumakas mula sa Najoth, na nasa Rama, at siya'y dumating at nagsabi sa harap ni Jonathan, Anong aking ginawa? anong aking kasamaan? at anong aking kasalanan sa harap ng iyong ama, upang kaniyang usigin ang aking buhay?"
  },
  {
    "i": 7731,
    "b": 8,
    "c": 920,
    "r": 920,
    "o": 2,
    "t": "At sinabi niya sa kaniya, Malayo nawa; hindi ka mamamatay: narito, ang aking ama ay hindi gumagawa ng anomang bagay na malaki o maliit kundi niya ipaalam sa akin: at bakit ililihim sa akin ng aking ama ang bagay na ito? hindi gayon."
  },
  {
    "i": 7732,
    "b": 8,
    "c": 920,
    "r": 920,
    "o": 3,
    "t": "At gayon ma'y si David ay sumumpa, at nagsabi, Talastas na maigi ng iyong ama, na ako'y nakasumpong ng biyaya sa iyong paningin; at kaniyang sinasabi, Huwag maalaman ni Jonathan ito, baka siya'y magdalamhati; nguni't buhay nga ang Panginoon, at buhay ang iyong kaluluwa, na iisang hakbang ang pagitan ko sa kamatayan."
  },
  {
    "i": 7733,
    "b": 8,
    "c": 920,
    "r": 920,
    "o": 4,
    "t": "Nang magkagayo'y sinabi ni Jonathan kay David, Anomang adhikain ng iyong kaluluwa ay aking gagawin dahil sa iyo."
  },
  {
    "i": 7734,
    "b": 8,
    "c": 920,
    "r": 920,
    "o": 5,
    "t": "At sinabi ni David kay Jonathan, Narito, bukas ay bagong buwan, at ako'y di marapat na di sumalo sa hari; nguni't bayaan mo akong yumaon upang ako'y magkubli sa parang hanggang sa ikatlong araw sa paglubog ng araw."
  },
  {
    "i": 7735,
    "b": 8,
    "c": 920,
    "r": 920,
    "o": 6,
    "t": "Kung ako'y punahin ng iyong ama, iyo ngang sabihing, Hiniling na mainam sa akin ni David na siya'y patakbuhin sa Bethlehem na kaniyang bayan: sapagka't siyang paghahain na taonan sa lahat ng angkan."
  },
  {
    "i": 7736,
    "b": 8,
    "c": 920,
    "r": 920,
    "o": 7,
    "t": "Kung kaniyang sabihing ganito, Mabuti; ang iyong lingkod ay matitiwasay; nguni't kung siya'y magalit, talastasin mo nga na ang kasamaan ay ipinasiya niya."
  },
  {
    "i": 7737,
    "b": 8,
    "c": 920,
    "r": 920,
    "o": 8,
    "t": "Kaya pagmagandahang loob mo ang iyong lingkod; sapagka't iyong dinala ang iyong lingkod sa isang tipan ng Panginoon sa iyo; nguni't kung magtaglay ako ng kasamaan, patayin mo ako; sapagka't bakit mo pa dadalhin ako sa iyong ama?"
  },
  {
    "i": 7738,
    "b": 8,
    "c": 920,
    "r": 920,
    "o": 9,
    "t": "At sinabi ni Jonathan, Malayo nawa sa iyo: sapagka't kung matalastas ko sa anomang paraan na ang kasamaan ay ipinasiya ng ama kong sumapit sa iyo, hindi ko ba sasaysayin sa iyo?"
  },
  {
    "i": 7739,
    "b": 8,
    "c": 920,
    "r": 920,
    "o": 10,
    "t": "Nang magkagayo'y sinabi ni David kay Jonathan, Sino ang magsasaysay sa akin, kung sakaling ang iyong ama ay sumagot sa iyo na may kagalitan?"
  },
  {
    "i": 7740,
    "b": 8,
    "c": 920,
    "r": 920,
    "o": 11,
    "t": "At sinabi ni Jonathan kay David, Halika at tayo'y lumabas sa parang. At sila'y kapuwa lumabas sa parang."
  },
  {
    "i": 7741,
    "b": 8,
    "c": 920,
    "r": 920,
    "o": 12,
    "t": "At sinabi ni Jonathan kay David, Ang Panginoon, ang Dios ng Israel, maging saksi; pagka aking natarok ang aking ama sa oras na ito sa kinabukasan o sa ikatlong araw, narito, kung maging mabuti kay David, hindi ko nga ba pasasapitin sa iyo, at ipababatid sa iyo?"
  },
  {
    "i": 7742,
    "b": 8,
    "c": 920,
    "r": 920,
    "o": 13,
    "t": "Kung mabutihin ng aking ama na gawan ka ng kasamaan, ay hatulan ng Panginoon si Jonathan, malibang ipabatid ko sa iyo at payaunin ka, upang ikaw ay yumaong payapa: at ang Panginoon ay sumaiyo nawa na gaya ng siya'y nasa aking ama."
  },
  {
    "i": 7743,
    "b": 8,
    "c": 920,
    "r": 920,
    "o": 14,
    "t": "At huwag mangyari kailanman hanggang ako'y nabubuhay, na di mo ako pagpakitaan ng kagandahang loob ng Panginoon upang ako'y huwag mamatay:"
  },
  {
    "i": 7744,
    "b": 8,
    "c": 920,
    "r": 920,
    "o": 15,
    "t": "Subali't huwag mo ring ihihiwalay ang iyong kagandahang loob sa aking sangbahayan magpakailan man: huwag kahit man lipulin ng Panginoon ang lahat ng mga kaaway ni David sa balat ng lupa."
  },
  {
    "i": 7745,
    "b": 8,
    "c": 920,
    "r": 920,
    "o": 16,
    "t": "Sa gayo'y nakipagtipan si Jonathan sa sangbahayan ni David, na sinabi, At hihingin ng Panginoon sa kamay ng mga kaaway ni David."
  },
  {
    "i": 7746,
    "b": 8,
    "c": 920,
    "r": 920,
    "o": 17,
    "t": "At pinasumpa uli ni Jonathan si David dahil sa pagibig niya sa kaniya: sapagka't kaniyang minamahal siya na gaya ng pagmamahal niya sa kaniyang sariling kaluluwa."
  },
  {
    "i": 7747,
    "b": 8,
    "c": 920,
    "r": 920,
    "o": 18,
    "t": "Nang magkagayo'y sinabi ni Jonathan sa kaniya, Bukas ay bagong buwan, at ikaw ay pupunahin, sapagka't sa iyong upuan ay walang nakaupo."
  },
  {
    "i": 7748,
    "b": 8,
    "c": 920,
    "r": 920,
    "o": 19,
    "t": "At pagtatagal mo ng tatlong araw ay bababa kang madali at paroroon ka sa dakong iyong pinagtaguan ng araw na pag-usapan ito, at ikaw ay maghihintay sa tabi ng bato ng Ezel."
  },
  {
    "i": 7749,
    "b": 8,
    "c": 920,
    "r": 920,
    "o": 20,
    "t": "At ako'y papana ng tatlong palaso sa dako niyaon na parang ako'y may pinatatamaan."
  },
  {
    "i": 7750,
    "b": 8,
    "c": 920,
    "r": 920,
    "o": 21,
    "t": "At, narito, aking susuguin ang bata: Ikaw ay yumaon na hanapin mo ang mga palaso. Kung aking sabihin sa bata: Narito, ang mga palaso ay nangarito sa dako mo rito: pagkunin mo, at parito ka; sapagka't may kapayapaan sa iyo at walang anoman, buhay ang Panginoon."
  },
  {
    "i": 7751,
    "b": 8,
    "c": 920,
    "r": 920,
    "o": 22,
    "t": "Nguni't kung aking sabihing ganito sa bata: Narito, ang mga palaso ay nangasa dako mo pa roon: ituloy mo ang iyong lakad, sapagka't pinayaon ka ng Panginoon."
  },
  {
    "i": 7752,
    "b": 8,
    "c": 920,
    "r": 920,
    "o": 23,
    "t": "At tungkol sa usap na ating pinagsalitaan, narito, ang Panginoon ay nasa gitna natin magpakailan man."
  },
  {
    "i": 7753,
    "b": 8,
    "c": 920,
    "r": 920,
    "o": 24,
    "t": "Sa gayo'y nagkubli si David sa parang: at nang dumating ang bagong buwan, ang hari ay umupong kumain."
  },
  {
    "i": 7754,
    "b": 8,
    "c": 920,
    "r": 920,
    "o": 25,
    "t": "At umupo ang hari sa kaniyang upuan na gaya ng kinaugalian niya sa makatuwid baga'y sa upuang nasa siping ng dinding; at tumayo si Jonathan, at umupo si Abner sa siping ni Saul; nguni't sa upuan ni David ay walang nakaupo."
  },
  {
    "i": 7755,
    "b": 8,
    "c": 920,
    "r": 920,
    "o": 26,
    "t": "Gayon ma'y hindi nagsalita si Saul ng anoman sa araw na yaon: sapagka't kaniyang inisip: May bagay na nangyari sa kaniya, siya'y hindi malinis; tunay na siya'y hindi malinis."
  },
  {
    "i": 7756,
    "b": 8,
    "c": 920,
    "r": 920,
    "o": 27,
    "t": "At nangyari nang kinabukasan, pagkaraan ng bagong buwan na ikalawang araw, na sa upuan ni David ay walang nakaupo, sinabi ni Saul kay Jonathan na kaniyang anak, Bakit hindi naparirito ang anak ni Isai upang kumain, ni kahapon, ni ngayon man."
  },
  {
    "i": 7757,
    "b": 8,
    "c": 920,
    "r": 920,
    "o": 28,
    "t": "At sumagot si Jonathan kay Saul, Namanhik si David na bayaan ko siya na pumaroon sa Bethlehem:"
  },
  {
    "i": 7758,
    "b": 8,
    "c": 920,
    "r": 920,
    "o": 29,
    "t": "At kaniyang sinabi, Isinasamo ko sa iyo na payaunin mo ako; sapagka't ang aming angkan ay may paghahain sa bayan; at iniutos sa akin ng aking kapatid na dumoon; at ngayon, kung ako'y nakasumpong ng biyaya sa iyong paningin, ay bayaan mo akong yumaon, isinasamo ko sa iyo, at aking tingnan ang aking mga kapatid. Kaya hindi siya naparito sa dulang ng hari."
  },
  {
    "i": 7759,
    "b": 8,
    "c": 920,
    "r": 920,
    "o": 30,
    "t": "Nang magkagayo'y nagalab ang galit ni Saul laban kay Jonathan, at sinabi niya sa kaniya, Ikaw ay anak ng masama at mapanghimagsik na babae, hindi ko ba nalalaman na iyong pinili ang anak ni Isai sa ikahihiya mo, at sa ikahihiya ng kahubaran ng iyong ina?"
  },
  {
    "i": 7760,
    "b": 8,
    "c": 920,
    "r": 920,
    "o": 31,
    "t": "Sapagka't habang nabubuhay ang anak ni Isai sa ibabaw ng lupa, ikaw ay hindi mapapanatag ni ang iyong kaharian man. Kaya ngayo'y iyong ipasundo at dalhin siya sa akin, sapagka't siya'y walang pagsalang mamamatay."
  },
  {
    "i": 7761,
    "b": 8,
    "c": 920,
    "r": 920,
    "o": 32,
    "t": "At sumagot si Jonathan kay Saul na kaniyang ama; at nagsabi sa kaniya, Bakit siya papatayin? anong kaniyang ginawa?"
  },
  {
    "i": 7762,
    "b": 8,
    "c": 920,
    "r": 920,
    "o": 33,
    "t": "At inihandulong ni Saul ang kaniyang sibat sa kaniya upang saktan siya; na doon nakilala ni Jonathan na pasiya ng kaniyang ama na patayin si David."
  },
  {
    "i": 7763,
    "b": 8,
    "c": 920,
    "r": 920,
    "o": 34,
    "t": "Sa gayo'y tumindig si Jonathan sa dulang na may mabangis na galit, at hindi kumain sa ikalawang araw ng buwan: sapagka't siya'y nagdalamhati dahil kay David, sapagka't hiniya siya ng kaniyang ama."
  },
  {
    "i": 7764,
    "b": 8,
    "c": 920,
    "r": 920,
    "o": 35,
    "t": "At nangyari sa kinaumagahan, na si David ay nilabas ni Jonathan sa parang sa takdang panahon, at isang munting bata ang kasama niya."
  },
  {
    "i": 7765,
    "b": 8,
    "c": 920,
    "r": 920,
    "o": 36,
    "t": "At sinabi niya sa kaniyang bataan, Takbo, hanapin mo ngayon ang mga palaso na aking ipinana. At pagtakbo ng bataan, kaniyang ipinana ang palaso sa dako roon niya."
  },
  {
    "i": 7766,
    "b": 8,
    "c": 920,
    "r": 920,
    "o": 37,
    "t": "At nang dumating ang bataan sa dako ng palaso na ipinana ni Jonathan, sinigawan ni Jonathan ang bataan, at sinabi, Hindi ba ang palaso ay nasa dako mo pa roon?"
  },
  {
    "i": 7767,
    "b": 8,
    "c": 920,
    "r": 920,
    "o": 38,
    "t": "At sinigawan ni Jonathan ang bataan, Tulin, magmadali ka, huwag kang tumigil. At pinulot ng bataan ni Jonathan ang mga palaso, at naparoon sa kaniyang panginoon."
  },
  {
    "i": 7768,
    "b": 8,
    "c": 920,
    "r": 920,
    "o": 39,
    "t": "Nguni't hindi naalaman ng bataan ang anoman: si Jonathan at si David lamang ang nakaalam ng bagay."
  },
  {
    "i": 7769,
    "b": 8,
    "c": 920,
    "r": 920,
    "o": 40,
    "t": "At ibinigay ni Jonathan ang kaniyang sandata sa kaniyang bataan, at sinabi sa kaniya, Yumaon ka, dalhin mo sa bayan."
  },
  {
    "i": 7770,
    "b": 8,
    "c": 920,
    "r": 920,
    "o": 41,
    "t": "At pagkayaon ng bataan, si David ay tumindig sa dakong tungo sa Timugan, at sumubsob sa lupa, at yumukod na makaitlo: at sila'y naghalikan, at umiyak kapuwa, hanggang si David ay humigit."
  },
  {
    "i": 7771,
    "b": 8,
    "c": 920,
    "r": 920,
    "o": 42,
    "t": "At sinabi ni Jonathan kay David, Yumaon kang payapa, yamang tayo'y kapuwa sumumpa sa pangalan ng Panginoon na nagsasabi, Ang Panginoon ay lalagay sa gitna natin, at sa gitna ng aking binhi at ng iyong binhi, magpakailan man. At siya'y bumangon at yumaon: at pumasok si Jonathan sa bayan."
  },
  {
    "i": 7772,
    "b": 8,
    "c": 921,
    "r": 921,
    "o": 1,
    "t": "Nang magkagayo'y naparoon si David sa Nob kay Ahimelech na saserdote: at sinalubong si David ni Ahimelech na nanginginig, at sinabi sa kaniya, Bakit ka nagiisa, at walang taong kasama ka?"
  },
  {
    "i": 7773,
    "b": 8,
    "c": 921,
    "r": 921,
    "o": 2,
    "t": "At si David ay nagsabi kay Ahimelech na saserdote, Inutusan ako ng hari ng isang bagay, at sinabi sa akin, Huwag maalaman ng sinoman ang bagay na aking isinusugo sa iyo, at ang aking iniutos sa iyo: at aking inilagay ang mga bataan sa gayo't gayong dako."
  },
  {
    "i": 7774,
    "b": 8,
    "c": 921,
    "r": 921,
    "o": 3,
    "t": "Ngayon nga anong mayroon ka sa iyong kamay? Bigyan mo ako ng limang tinapay sa aking kamay, o anomang mayroon ka."
  },
  {
    "i": 7775,
    "b": 8,
    "c": 921,
    "r": 921,
    "o": 4,
    "t": "At sumagot ang saserdote kay David, at nagsabi, Walang karaniwang tinapay sa aking kamay, nguni't mayroong banal na tinapay; kung disin ang mga bataan ay magpakalayo lamang sa mga babae."
  },
  {
    "i": 7776,
    "b": 8,
    "c": 921,
    "r": 921,
    "o": 5,
    "t": "At sumagot si David sa saserdote, at nagsabi sa kaniya, Sa katotohanan ang mga babae ay nalayo sa amin humigit kumulang sa tatlong araw na ito; nang ako'y lumabas ang mga daladalahan ng mga bataan ay banal, bagaman isang karaniwang paglalakad; gaano pa kaya kabanal ngayon ang kanilang mga daladalahan?"
  },
  {
    "i": 7777,
    "b": 8,
    "c": 921,
    "r": 921,
    "o": 6,
    "t": "Sa gayo'y binigyan siya ng saserdote ng banal na tinapay: sapagka't walang tinapay roon, kundi tinapay na handog, na kinuha sa harap ng Panginoon, upang lagyan ng tinapay na mainit sa araw ng pagkuha."
  },
  {
    "i": 7778,
    "b": 8,
    "c": 921,
    "r": 921,
    "o": 7,
    "t": "Isang lalake nga sa mga lingkod ni Saul ay naroon nang araw na yaon, na pinigil sa harap ng Panginoon: at ang kaniyang pangalan ay Doeg na Idumeo, na pinakapuno ng mga pastor na nauukol kay Saul."
  },
  {
    "i": 7779,
    "b": 8,
    "c": 921,
    "r": 921,
    "o": 8,
    "t": "At sinabi ni David kay Ahimelech, At wala ka ba sa iyong kamay na sibat o tabak? sapagka't hindi ko nadala kahit ang aking tabak o ang aking mga sandata man, dahil sa ang bagay ng hari ay madalian."
  },
  {
    "i": 7780,
    "b": 8,
    "c": 921,
    "r": 921,
    "o": 9,
    "t": "At sinabi ng saserdote, Ang tabak ni Goliath na Filisteo, na iyong pinatay sa libis ng Ela, narito, nabibilot sa isang kayo na nasa likod ng epod: kung iyong kukunin yaon, kunin mo: sapagka't walang iba rito liban yaon. At sinabi ni David, Walang ibang gaya niyaon; ibigay mo sa akin."
  },
  {
    "i": 7781,
    "b": 8,
    "c": 921,
    "r": 921,
    "o": 10,
    "t": "At tumindig si David, at tumakas nang araw na yaon dahil sa takot kay Saul, at naparoon kay Achis na hari sa Gath."
  },
  {
    "i": 7782,
    "b": 8,
    "c": 921,
    "r": 921,
    "o": 11,
    "t": "At sinabi ng mga lingkod ni Achis sa kaniya, Hindi ba ito'y si David na hari sa lupain? Hindi ba pinagaawitanan siya sa mga sayaw, na sinasabi, Pinatay ni Saul ang kaniyang libolibo, At ni David ang kaniyang laksalaksa?"
  },
  {
    "i": 7783,
    "b": 8,
    "c": 921,
    "r": 921,
    "o": 12,
    "t": "At iningatan ni David ang mga salitang ito sa kaniyang puso, at natakot na mainam kay Achis na hari sa Gath."
  },
  {
    "i": 7784,
    "b": 8,
    "c": 921,
    "r": 921,
    "o": 13,
    "t": "At kaniyang binago ang kaniyang kilos sa harap nila at nagpakunwaring ulol sa kanilang mga kamay, at nagguhit sa mga pinto ng pintuang-daan, at pinatulo ang kaniyang laway sa kaniyang balbas."
  },
  {
    "i": 7785,
    "b": 8,
    "c": 921,
    "r": 921,
    "o": 14,
    "t": "Nang magkagayo'y sinabi ni Achis sa kaniyang mga lingkod, Narito, tingnan ninyo ang lalake ay ulol: bakit nga ninyo dinala siya sa akin?"
  },
  {
    "i": 7786,
    "b": 8,
    "c": 921,
    "r": 921,
    "o": 15,
    "t": "Kulang ba ako ng mga ulol, na inyong dinala ang taong ito upang maglaro ng kaululan sa aking harapan? papasok ba ang taong ito sa aking bahay?"
  },
  { "i": 7787, "b": 8, "c": 921, "r": 921, "o": 16, "t": null },
  {
    "i": 7788,
    "b": 8,
    "c": 922,
    "r": 922,
    "o": 1,
    "t": "Umalis nga si David doon, at tumakas sa yungib ng Adullam: at nang mabalitaan ng kaniyang mga kapatid at ng sangbahayan ng kaniyang ama, kanilang nilusong siya roon."
  },
  {
    "i": 7789,
    "b": 8,
    "c": 922,
    "r": 922,
    "o": 2,
    "t": "At bawa't isa na napipighati, at bawa't isa na may utang, at bawa't isa na may kalumbayan ay nakipisan sa kaniya; at siya'y naging punong kawal nila: at nagkaroon siya ng may apat na raang tao."
  },
  {
    "i": 7790,
    "b": 8,
    "c": 922,
    "r": 922,
    "o": 3,
    "t": "At naparoon si David mula roon sa Mizpa ng Moab, at kaniyang sinabi sa hari sa Moab: Isinasamo ko sa iyo na ang aking ama at aking ina ay makalabas, at mapasama sa inyo, hanggang sa aking maalaman kung ano ang gagawin ng Dios sa akin."
  },
  {
    "i": 7791,
    "b": 8,
    "c": 922,
    "r": 922,
    "o": 4,
    "t": "At kaniyang dinala sila sa harap ng hari sa Moab: at sila'y tumahan na kasama niya buong panahon na si David ay nasa moog."
  },
  {
    "i": 7792,
    "b": 8,
    "c": 922,
    "r": 922,
    "o": 5,
    "t": "At sinabi ng propetang si Gad kay David, Huwag kang tumahan sa moog; ikaw ay yumaon at pumasok sa lupain ng Juda. Nang magkagayo'y yumaon si David, at pumasok sa gubat ng Hareth."
  },
  {
    "i": 7793,
    "b": 8,
    "c": 922,
    "r": 922,
    "o": 6,
    "t": "At nabalitaan ni Saul na si David ay nasumpungan, at ang mga lalake na kasama niya: si Saul nga'y nauupo sa Gabaa sa ilalim ng punong tamarisko sa Rama, na tangan ang kaniyang sibat sa kaniyang kamay, at ang lahat ng kaniyang mga lingkod ay nakatayo sa palibot niya."
  },
  {
    "i": 7794,
    "b": 8,
    "c": 922,
    "r": 922,
    "o": 7,
    "t": "At sinabi ni Saul sa kaniyang mga lingkod na nakatayo sa palibot niya, Dinggin ninyo ngayon, mga Benjamita; bibigyan ba ng anak ni Isai ang bawa't isa sa inyo ng mga bukiran at mga ubasan, gagawin ba niya kayong lahat na mga punong kawal ng lilibuhin at mga punong kawal ng dadaanin;"
  },
  {
    "i": 7795,
    "b": 8,
    "c": 922,
    "r": 922,
    "o": 8,
    "t": "Upang kayong lahat ay magsipagsuwail laban sa akin, at walang nagpakilala sa akin nang gawin ng aking anak ang isang pakikipagtipan sa anak ni Isai, at wala sinoman sa inyo na nagdamdam dahil sa akin, o nagpakilala sa akin na ang aking anak ay humihikayat sa aking lingkod laban sa akin upang bumakay, gaya sa araw na ito?"
  },
  {
    "i": 7796,
    "b": 8,
    "c": 922,
    "r": 922,
    "o": 9,
    "t": "Nang magkagayo'y sumagot si Doeg na Idumeo na nakatayo sa siping ng mga lingkod ni Saul, at nagsabi, Aking nakita ang anak ni Isai na naparoroon sa Nob, kay Ahimelech na anak ni Ahitob."
  },
  {
    "i": 7797,
    "b": 8,
    "c": 922,
    "r": 922,
    "o": 10,
    "t": "At isinangguni niya siya sa Panginoon, at binigyan siya ng mga pagkain, at ibinigay sa kaniya ang tabak ni Goliath na Filisteo."
  },
  {
    "i": 7798,
    "b": 8,
    "c": 922,
    "r": 922,
    "o": 11,
    "t": "Nang magkagayo'y ipinatawag ng hari si Ahimelech na saserdote na anak ni Ahitob, at ang buong sangbahayan ng kaniyang ama, na mga saserdote na nasa Nob, at sila'y naparoong lahat sa hari."
  },
  {
    "i": 7799,
    "b": 8,
    "c": 922,
    "r": 922,
    "o": 12,
    "t": "At sinabi ni Saul, Iyong dinggin ngayon, ikaw na anak ni Ahitob. At siya'y sumagot. Narito ako, panginoon ko."
  }
]
