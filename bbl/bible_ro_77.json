[
  {
    "i": 7700,
    "b": 8,
    "c": 918,
    "r": 918,
    "o": 25,
    "t": "Și a răspuns Saul: „Spuneți lui David: Regele nu dorește preț de mireasă, ci o sută de prepuțuri de filisteni, ca să se răzbune pe vrăjmașii regelui.” Saul gândea să-l arunce pe David în mâna filistenilor."
  },
  {
    "i": 7701,
    "b": 8,
    "c": 918,
    "r": 918,
    "o": 26,
    "t": "Și slujitorii lui Saul au spus aceste cuvinte lui David, iar David s-a bucurat de lucru, căci voia să se facă ginerele regelui. Zilele nu se împliniseră încă,"
  },
  {
    "i": 7702,
    "b": 8,
    "c": 918,
    "r": 918,
    "o": 27,
    "t": "când David s-a ridicat și a plecat cu oamenii săi și a ucis două sute de filisteni, și a adus prepuțurile lor și le-a numărat înaintea regelui, ca să se facă ginerele său. Și Saul i-a dat pe fiica sa Mical de soție."
  },
  {
    "i": 7703,
    "b": 8,
    "c": 918,
    "r": 918,
    "o": 28,
    "t": "Și a văzut Saul și a cunoscut că Domnul era cu David și că toată casa lui Israel îl iubea."
  },
  {
    "i": 7704,
    "b": 8,
    "c": 918,
    "r": 918,
    "o": 29,
    "t": "Și s-a temut Saul și mai mult de David și a fost Saul vrăjmașul lui David toată viața."
  },
  {
    "i": 7705,
    "b": 8,
    "c": 918,
    "r": 918,
    "o": 30,
    "t": "Și ieșeau căpeteniile filistenilor la război, dar de fiecare dată când ieșeau, David avea mai multă izbândă decât toți slujitorii lui Saul, și numele său a ajuns vestit foarte mult."
  },
  {
    "i": 7706,
    "b": 8,
    "c": 919,
    "r": 919,
    "o": 1,
    "t": "Și Saul a vorbit cu fiul său Ionatan și cu toți slujitorii săi, ca să-l omoare pe David. Dar Ionatan, fiul lui Saul, îl iubea foarte mult pe David."
  },
  {
    "i": 7707,
    "b": 8,
    "c": 919,
    "r": 919,
    "o": 2,
    "t": "Și Ionatan i-a spus lui David, zicând: „Tatăl meu Saul caută să te omoare. Păzește-te, dar, și fii cu luare-aminte dimineața, și stai într-un loc ascuns și te ascunde."
  },
  {
    "i": 7708,
    "b": 8,
    "c": 919,
    "r": 919,
    "o": 3,
    "t": "Iar eu voi ieși și voi sta lângă tatăl meu, în câmpul unde vei fi tu, și voi vorbi cu tatăl meu despre tine, și voi vedea ce va fi și te voi înștiința.”"
  },
  {
    "i": 7709,
    "b": 8,
    "c": 919,
    "r": 919,
    "o": 4,
    "t": "Și Ionatan a vorbit de bine despre David înaintea tatălui său Saul și i-a zis: „Să nu păcătuiască regele împotriva slujitorului său David, căci el nu a păcătuit împotriva ta și faptele lui sunt de mare folos pentru tine."
  },
  {
    "i": 7710,
    "b": 8,
    "c": 919,
    "r": 919,
    "o": 5,
    "t": "El și-a pus în primejdie viața și a ucis pe filistean, iar Domnul a dat o mare izbăvire întregului Israel. Tu ai văzut și te-ai bucurat. Pentru ce să păcătuiești împotriva sângelui nevinovat, ucigând pe David fără motiv?”"
  },
  {
    "i": 7711,
    "b": 8,
    "c": 919,
    "r": 919,
    "o": 6,
    "t": "Și Saul a ascultat glasul lui Ionatan și s-a jurat: „Viu este Domnul, că nu va muri!”"
  },
  {
    "i": 7712,
    "b": 8,
    "c": 919,
    "r": 919,
    "o": 7,
    "t": "Atunci Ionatan l-a chemat pe David și i-a spus toate aceste cuvinte, apoi l-a adus la Saul și David a slujit înaintea lui, ca și mai înainte."
  },
  {
    "i": 7713,
    "b": 8,
    "c": 919,
    "r": 919,
    "o": 8,
    "t": "Apoi s-a pornit din nou războiul și David a ieșit și s-a luptat cu filistenii și le-a pricinuit o mare înfrângere, iar ei au fugit dinaintea lui."
  },
  {
    "i": 7714,
    "b": 8,
    "c": 919,
    "r": 919,
    "o": 9,
    "t": "Atunci duhul rău de la Domnul a venit peste Saul; el ședea în casă, având sulița în mână, iar David cânta cu harpa."
  },
  {
    "i": 7715,
    "b": 8,
    "c": 919,
    "r": 919,
    "o": 10,
    "t": "Și Saul a căutat să-l țintuiască pe David de perete cu sulița, dar David s-a ferit dinaintea lui Saul, care a înfipt sulița în perete. Apoi David a fugit și a scăpat în noaptea aceea."
  },
  {
    "i": 7716,
    "b": 8,
    "c": 919,
    "r": 919,
    "o": 11,
    "t": "Saul a trimis niște slujitori la casa lui David ca să-l pândească și să-l omoare dimineața. Dar Mical, soția lui David, l-a înștiințat, zicând: „Dacă nu-ți scapi viața în noaptea aceasta, mâine vei fi ucis!”"
  },
  {
    "i": 7717,
    "b": 8,
    "c": 919,
    "r": 919,
    "o": 12,
    "t": "Și Mical l-a coborât pe David pe fereastră, și el a plecat, a fugit și a scăpat."
  },
  {
    "i": 7718,
    "b": 8,
    "c": 919,
    "r": 919,
    "o": 13,
    "t": "Apoi Mical a luat terafimul și l-a pus în pat, i-a pus o împletitură de păr de capră la cap și l-a acoperit cu o haină."
  },
  {
    "i": 7719,
    "b": 8,
    "c": 919,
    "r": 919,
    "o": 14,
    "t": "Când Saul a trimis soli să-l prindă pe David, ea a zis: „Este bolnav.”"
  },
  {
    "i": 7720,
    "b": 8,
    "c": 919,
    "r": 919,
    "o": 15,
    "t": "Saul a trimis soli să vadă pe David, zicând: „Aduceți-l la mine în pat, ca să-l omor!”"
  },
  {
    "i": 7721,
    "b": 8,
    "c": 919,
    "r": 919,
    "o": 16,
    "t": "Dar, când au intrat solii, iată că în pat era terafimul și o împletitură de păr de capră la cap!"
  },
  {
    "i": 7722,
    "b": 8,
    "c": 919,
    "r": 919,
    "o": 17,
    "t": "Saul i-a zis lui Mical: „Pentru ce m-ai înșelat astfel și ai lăsat pe vrăjmașul meu să scape?” Mical a răspuns lui Saul: „El mi-a zis: Lasă-mă să plec, sau te omor!”"
  },
  {
    "i": 7723,
    "b": 8,
    "c": 919,
    "r": 919,
    "o": 18,
    "t": "David a scăpat și a fugit, și a venit la Samuel, la Rama, și i-a spus tot ce-i făcuse Saul. Apoi el și Samuel s-au dus și au locuit la Naiot."
  },
  {
    "i": 7724,
    "b": 8,
    "c": 919,
    "r": 919,
    "o": 19,
    "t": "Și a fost spus lui Saul: „Iată, David este la Naiot, la Rama!”"
  },
  {
    "i": 7725,
    "b": 8,
    "c": 919,
    "r": 919,
    "o": 20,
    "t": "Saul a trimis niște soli ca să-l prindă pe David; dar, când au văzut adunarea profeților prorocind și pe Samuel stând în fruntea lor, Duhul lui Dumnezeu a venit peste solii lui Saul, și au prorocit și ei."
  },
  {
    "i": 7726,
    "b": 8,
    "c": 919,
    "r": 919,
    "o": 21,
    "t": "L-au înștiințat pe Saul despre aceasta, și el a trimis alți soli, care au prorocit și ei. Saul a trimis din nou alți soli, a treia oară, și au prorocit și ei."
  },
  {
    "i": 7727,
    "b": 8,
    "c": 919,
    "r": 919,
    "o": 22,
    "t": "Atunci s-a dus el însuși la Rama. Ajungând la fântâna cea mare, care este la Secu, a întrebat: „Unde sunt Samuel și David?” I s-a răspuns: „Sunt la Naiot, la Rama.”"
  },
  {
    "i": 7728,
    "b": 8,
    "c": 919,
    "r": 919,
    "o": 23,
    "t": "Și s-a dus spre Naiot, la Rama; dar Duhul lui Dumnezeu a venit și peste el, și a mers prorocind până a ajuns la Naiot, la Rama."
  },
  {
    "i": 7729,
    "b": 8,
    "c": 919,
    "r": 919,
    "o": 24,
    "t": "S-a dezbrăcat și el de haine și a prorocit și el înaintea lui Samuel și a căzut jos gol toată ziua aceea și toată noaptea. De aceea se zice: „Oare și Saul este între profeți?”"
  },
  {
    "i": 7730,
    "b": 8,
    "c": 920,
    "r": 920,
    "o": 1,
    "t": "David a fugit din Naiot, la Rama, și s-a dus la Ionatan și i-a zis: „Ce-am făcut, care este nelegiuirea mea și ce am greșit tatălui tău, de caută el să-mi ia viața?”"
  },
  {
    "i": 7731,
    "b": 8,
    "c": 920,
    "r": 920,
    "o": 2,
    "t": "Ionatan i-a răspuns: „Ferească Dumnezeu! Nu vei muri. Tatăl meu nu face nimic, nici mare, nici mic, fără să-mi spună. Pentru ce mi-ar ascunde tatăl meu lucrul acesta? Nu este nimic!”"
  },
  {
    "i": 7732,
    "b": 8,
    "c": 920,
    "r": 920,
    "o": 3,
    "t": "David a zis din nou, jurând: „Tatăl tău știe bine că am trecere la tine și își zice: Ionatan să nu știe nimic, ca să nu se întristeze. Dar viu este Domnul și viu este sufletul tău, că numai o clipă este între mine și moarte.”"
  },
  {
    "i": 7733,
    "b": 8,
    "c": 920,
    "r": 920,
    "o": 4,
    "t": "Ionatan i-a zis lui David: „Ce vrei să fac pentru tine?”"
  },
  {
    "i": 7734,
    "b": 8,
    "c": 920,
    "r": 920,
    "o": 5,
    "t": "David a răspuns lui Ionatan: „Iată, mâine este lună nouă și ar trebui să șed cu regele la masă; dar tu dă-mi drumul să mă ascund în câmp până diseară."
  },
  {
    "i": 7735,
    "b": 8,
    "c": 920,
    "r": 920,
    "o": 6,
    "t": "Dacă tatăl tău va băga de seamă că lipsesc, să-i spui: David m-a rugat să-i dau voie să se ducă repede până la Betleem, în cetatea lui, pentru că acolo se aduce o jertfă anuală pentru toată familia lui."
  },
  {
    "i": 7736,
    "b": 8,
    "c": 920,
    "r": 920,
    "o": 7,
    "t": "Dacă va zice: „Bine!”, slujitorul tău va fi fără grijă; dar dacă se va supăra, să știi că este hotărâtă pieirea mea."
  },
  {
    "i": 7737,
    "b": 8,
    "c": 920,
    "r": 920,
    "o": 8,
    "t": "Arată-ți, dar, bunătatea față de slujitorul tău, căci ai încheiat un legământ cu mine înaintea Domnului. Și dacă este vreo nelegiuire în mine, ucide-mă tu însuți; pentru ce să mă duci până la tatăl tău?”"
  },
  {
    "i": 7738,
    "b": 8,
    "c": 920,
    "r": 920,
    "o": 9,
    "t": "Ionatan i-a zis: „Ferească Dumnezeu! Dacă aș ști că tatăl meu a hotărât să aducă asupra ta vreun rău, nu te-aș înștiința oare?”"
  },
  {
    "i": 7739,
    "b": 8,
    "c": 920,
    "r": 920,
    "o": 10,
    "t": "David a zis lui Ionatan: „Cine mă va înștiința dacă tatăl tău îți va răspunde cu asprime?”"
  },
  {
    "i": 7740,
    "b": 8,
    "c": 920,
    "r": 920,
    "o": 11,
    "t": "Ionatan a zis lui David: „Vino să ieșim afară în câmp.” Și au ieșit amândoi în câmp."
  },
  {
    "i": 7741,
    "b": 8,
    "c": 920,
    "r": 920,
    "o": 12,
    "t": "Ionatan a zis lui David: „Iau ca martor pe Domnul, Dumnezeul lui Israel, că voi cerceta pe tatăl meu mâine, sau poimâine, și dacă va fi bine pentru David, nu voi trimite oare să te înștiințez?"
  },
  {
    "i": 7742,
    "b": 8,
    "c": 920,
    "r": 920,
    "o": 13,
    "t": "Așa să facă Domnul lui Ionatan și mai mult încă, dacă tatăl meu va voi să-ți facă rău și nu te voi înștiința și nu-ți voi da drumul ca să pleci fără nicio grijă! Domnul să fie cu tine, cum a fost cu tatăl meu!"
  },
  {
    "i": 7743,
    "b": 8,
    "c": 920,
    "r": 920,
    "o": 14,
    "t": "Și dacă voi mai trăi, arată-mi bunătatea Domnului, ca să nu mor,"
  },
  {
    "i": 7744,
    "b": 8,
    "c": 920,
    "r": 920,
    "o": 15,
    "t": "și să nu îndepărtezi niciodată bunătatea ta de la casa mea. Când Domnul va nimici pe fiecare din vrăjmașii lui David de pe fața pământului,"
  },
  {
    "i": 7745,
    "b": 8,
    "c": 920,
    "r": 920,
    "o": 16,
    "t": "să nu se nimicească numele lui Ionatan împreună cu casa lui Saul; Domnul să tragă la răspundere pe David!”"
  },
  {
    "i": 7746,
    "b": 8,
    "c": 920,
    "r": 920,
    "o": 17,
    "t": "Ionatan a jurat iarăși lui David, pentru că-l iubea, căci îl iubea ca pe sufletul său."
  },
  {
    "i": 7747,
    "b": 8,
    "c": 920,
    "r": 920,
    "o": 18,
    "t": "Ionatan i-a zis: „Mâine este lună nouă, și se va băga de seamă că lipsești, căci locul tău va fi gol."
  },
  {
    "i": 7748,
    "b": 8,
    "c": 920,
    "r": 920,
    "o": 19,
    "t": "Poimâine se va băga și mai mult de seamă că lipsești. Du-te dar la locul unde te ascunsesi în ziua când s-a întâmplat lucrul acesta și stai lângă piatra Ezel."
  },
  {
    "i": 7749,
    "b": 8,
    "c": 920,
    "r": 920,
    "o": 20,
    "t": "Eu voi arunca trei săgeți înspre partea pietrei, ca și cum aș trage la țintă."
  },
  {
    "i": 7750,
    "b": 8,
    "c": 920,
    "r": 920,
    "o": 21,
    "t": "Apoi voi trimite pe slujitor să zică: Du-te, caută săgețile! Dacă voi zice slujitorului: Iată, săgețile sunt dincoace de tine, ia-le și vino! înseamnă că este pace pentru tine și nu este nimic, viu este Domnul!"
  },
  {
    "i": 7751,
    "b": 8,
    "c": 920,
    "r": 920,
    "o": 22,
    "t": "Dar dacă voi zice tânărului: Iată, săgețile sunt dincolo de tine! Atunci du-te, căci Domnul te trimite!"
  },
  {
    "i": 7752,
    "b": 8,
    "c": 920,
    "r": 920,
    "o": 23,
    "t": "Cât despre cuvântul pe care l-am vorbit eu și tu, Domnul este martor pe vecie între mine și tine!”"
  },
  {
    "i": 7753,
    "b": 8,
    "c": 920,
    "r": 920,
    "o": 24,
    "t": "David s-a ascuns în câmp. A venit luna nouă și regele a șezut la masă ca să mănânce."
  },
  {
    "i": 7754,
    "b": 8,
    "c": 920,
    "r": 920,
    "o": 25,
    "t": "Regele a șezut la locul său ca de obicei, lângă perete. Ionatan s-a sculat, Abner a șezut lângă Saul, dar locul lui David a rămas gol."
  },
  {
    "i": 7755,
    "b": 8,
    "c": 920,
    "r": 920,
    "o": 26,
    "t": "Saul n-a zis nimic în ziua aceea, căci își zicea: „I s-a întâmplat ceva, nu este curat.”"
  },
  {
    "i": 7756,
    "b": 8,
    "c": 920,
    "r": 920,
    "o": 27,
    "t": "A doua zi după luna nouă, locul lui David era tot gol. Atunci Saul a zis fiului său Ionatan: „Pentru ce fiul lui Isai n-a venit la masă nici ieri, nici azi?”"
  },
  {
    "i": 7757,
    "b": 8,
    "c": 920,
    "r": 920,
    "o": 28,
    "t": "Ionatan a răspuns lui Saul: „David m-a rugat să-i dau voie să se ducă până la Betleem."
  },
  {
    "i": 7758,
    "b": 8,
    "c": 920,
    "r": 920,
    "o": 29,
    "t": "El a zis: Dă-mi drumul, te rog, căci avem o jertfă de familie în cetate și frații mei m-au chemat. Acum, dacă am trecere la tine, dă-mi voie să plec și să-mi văd frații. De aceea nu este la masă cu regele.”"
  },
  {
    "i": 7759,
    "b": 8,
    "c": 920,
    "r": 920,
    "o": 30,
    "t": "Atunci Saul s-a aprins de mânie împotriva lui Ionatan și i-a zis: „Fiul unei slugi stricate! Nu știu eu că ai luat partea fiului lui Isai, spre rușinea ta și spre rușinea goliciunii mamei tale?"
  },
  {
    "i": 7760,
    "b": 8,
    "c": 920,
    "r": 920,
    "o": 31,
    "t": "Căci, cât va trăi fiul lui Isai pe pământ, nu vei mai fi nici tu, nici împărăția ta întărită. Acum trimite să-l aducă la mine, căci este vrednic de moarte.”"
  },
  {
    "i": 7761,
    "b": 8,
    "c": 920,
    "r": 920,
    "o": 32,
    "t": "Ionatan a răspuns tatălui său Saul și i-a zis: „Pentru ce să moară? Ce-a făcut?”"
  },
  {
    "i": 7762,
    "b": 8,
    "c": 920,
    "r": 920,
    "o": 33,
    "t": "Atunci Saul și-a îndreptat sulița împotriva lui, ca să-l lovească. Ionatan a cunoscut astfel că tatăl său hotărâse să omoare pe David."
  },
  {
    "i": 7763,
    "b": 8,
    "c": 920,
    "r": 920,
    "o": 34,
    "t": "Ionatan s-a sculat de la masă plin de mânie și n-a mâncat nimic a doua zi după lună nouă, căci era mâhnit din pricina lui David, pentru că tatăl său îl umpluse de rușine."
  },
  {
    "i": 7764,
    "b": 8,
    "c": 920,
    "r": 920,
    "o": 35,
    "t": "Dimineața, Ionatan s-a dus în câmp la locul hotărât cu David, și avea cu el un băiat."
  },
  {
    "i": 7765,
    "b": 8,
    "c": 920,
    "r": 920,
    "o": 36,
    "t": "El a zis băiatului său: „Fugi, caută săgețile pe care le voi arunca.” Băiatul a fugit și Ionatan a aruncat o săgeată care a trecut mai departe de el."
  },
  {
    "i": 7766,
    "b": 8,
    "c": 920,
    "r": 920,
    "o": 37,
    "t": "Când a ajuns băiatul la locul unde era săgeata pe care o aruncase Ionatan, el a strigat după el: „Iată, săgeata este dincolo de tine!”"
  },
  {
    "i": 7767,
    "b": 8,
    "c": 920,
    "r": 920,
    "o": 38,
    "t": "Ionatan a strigat iarăși după băiat: „Repede, grăbește-te, nu te opri!” Băiatul lui Ionatan a strâns săgețile și s-a întors la stăpânul său."
  },
  {
    "i": 7768,
    "b": 8,
    "c": 920,
    "r": 920,
    "o": 39,
    "t": "Băiatul nu știa nimic; numai Ionatan și David știau ce era."
  },
  {
    "i": 7769,
    "b": 8,
    "c": 920,
    "r": 920,
    "o": 40,
    "t": "Ionatan a dat armele sale băiatului și i-a zis: „Du-te, du-le în cetate.”"
  },
  {
    "i": 7770,
    "b": 8,
    "c": 920,
    "r": 920,
    "o": 41,
    "t": "După ce a plecat băiatul, David s-a sculat dinspre partea de miazăzi. Apoi s-a aruncat cu fața la pământ și s-a închinat de trei ori. Au dat unul peste altul și au plâns amândoi, mai ales David."
  },
  {
    "i": 7771,
    "b": 8,
    "c": 920,
    "r": 920,
    "o": 42,
    "t": "Ionatan a zis lui David: „Du-te în pace, acum, când am jurat amândoi în Numele Domnului, zicând: Domnul să fie pe vecie între mine și tine, între sămânța mea și sămânța ta!”"
  },
  {
    "i": 7772,
    "b": 8,
    "c": 921,
    "r": 921,
    "o": 1,
    "t": "David s-a sculat și a plecat, iar Ionatan s-a întors în cetate."
  },
  {
    "i": 7773,
    "b": 8,
    "c": 921,
    "r": 921,
    "o": 2,
    "t": "David a ajuns la Nob, la preotul Ahimelec. Ahimelec a alergat speriat înaintea lui David și i-a zis: „Pentru ce ești singur și nu este nimeni cu tine?”"
  },
  {
    "i": 7774,
    "b": 8,
    "c": 921,
    "r": 921,
    "o": 3,
    "t": "David a răspuns preotului Ahimelec: „Regele mi-a dat o poruncă și mi-a zis: Nimeni să nu știe nimic de lucrul pentru care te trimit și de porunca pe care ți-o dau. Am hotărât cu oamenii mei un loc de întâlnire."
  },
  {
    "i": 7775,
    "b": 8,
    "c": 921,
    "r": 921,
    "o": 4,
    "t": "Acum, ce ai la îndemână? Dă-mi cinci pâini, sau ce se va găsi.”"
  },
  {
    "i": 7776,
    "b": 8,
    "c": 921,
    "r": 921,
    "o": 5,
    "t": "Preotul a răspuns lui David: „N-am pâine obișnuită la îndemână, ci numai pâine sfințită, dacă oamenii tăi s-au ferit de femei.”"
  },
  {
    "i": 7777,
    "b": 8,
    "c": 921,
    "r": 921,
    "o": 6,
    "t": "David a răspuns preotului: „Ne-am ferit de femei ca și mai înainte, când am pornit la război, și trupurile oamenilor sunt curate; măcar că aceasta este o călătorie obișnuită, totuși trupurile lor sunt curate astăzi.”"
  },
  {
    "i": 7778,
    "b": 8,
    "c": 921,
    "r": 921,
    "o": 7,
    "t": "Atunci preotul i-a dat pâinea sfințită, căci nu era altă pâine acolo, decât pâinea pentru punerea înaintea Domnului, care fusese luată de pe masă și înlocuită cu pâine caldă."
  },
  {
    "i": 7779,
    "b": 8,
    "c": 921,
    "r": 921,
    "o": 8,
    "t": "Acolo era în ziua aceea un om dintre slujitorii lui Saul, oprit înaintea Domnului; era Doeg, edomitul, cel mai puternic dintre păstorii lui Saul."
  },
  {
    "i": 7780,
    "b": 8,
    "c": 921,
    "r": 921,
    "o": 9,
    "t": "Și David a zis către Ahimelec: \"Nu ai la îndemână o suliță sau o sabie? Căci nici sabia mea, nici armele mele nu le-am luat cu mine, fiindcă porunca regelui era grabnică."
  },
  {
    "i": 7781,
    "b": 8,
    "c": 921,
    "r": 921,
    "o": 10,
    "t": "Și preotul a răspuns: \"Sabia lui Goliat, filisteanul, pe care l-ai lovit în valea stejarului, iată, este învelită într-o mantie, în spatele efodului. Dacă o vrei, ia-o, căci alta nu este aici.\" Și David a zis: \"Nu este alta ca ea; dă-mi-o!"
  },
  {
    "i": 7782,
    "b": 8,
    "c": 921,
    "r": 921,
    "o": 11,
    "t": "Și David s-a sculat și a fugit în ziua aceea de Saul și a ajuns la Achiș, regele Gatului."
  },
  {
    "i": 7783,
    "b": 8,
    "c": 921,
    "r": 921,
    "o": 12,
    "t": "Dar slujitorii lui Achiș au zis către acesta: \"Nu este acesta David, regele țării? Nu pentru acesta cântau ei în dansuri, zicând: 'Saul a lovit miile sale, iar David zecile sale de mii'?"
  },
  {
    "i": 7784,
    "b": 8,
    "c": 921,
    "r": 921,
    "o": 13,
    "t": "Și David a cugetat la aceste cuvinte și s-a temut foarte tare de Achiș, regele Gatului."
  },
  {
    "i": 7785,
    "b": 8,
    "c": 921,
    "r": 921,
    "o": 14,
    "t": "Atunci și-a schimbat purtarea înaintea lor și s-a prefăcut nebun în mâinile lor; zgâria porțile și-și lăsa saliva să-i curgă pe barbă."
  },
  {
    "i": 7786,
    "b": 8,
    "c": 921,
    "r": 921,
    "o": 15,
    "t": "Achiș a zis către slujitorii săi: \"Vedeți că omul acesta este nebun! De ce mi l-ați adus?"
  },
  {
    "i": 7787,
    "b": 8,
    "c": 921,
    "r": 921,
    "o": 16,
    "t": "Oare duc lipsă de nebuni, de mi l-ați adus pe acesta să mă necăjească cu nebunia lui? Să intre acesta în casa mea?"
  },
  {
    "i": 7788,
    "b": 8,
    "c": 922,
    "r": 922,
    "o": 1,
    "t": "David a plecat de acolo și s-a refugiat în peștera Adulam. Frații săi și toată casa tatălui său au auzit și au coborât acolo la el."
  },
  {
    "i": 7789,
    "b": 8,
    "c": 922,
    "r": 922,
    "o": 2,
    "t": "Și s-au adunat la el toți cei aflați în strâmtorare, toți cei îndatorați și toți cei amărâți, și el a ajuns căpetenia lor. Și erau cu el aproape patru sute de oameni."
  },
  {
    "i": 7790,
    "b": 8,
    "c": 922,
    "r": 922,
    "o": 3,
    "t": "De acolo, David s-a dus la Mițpa, în Moab, și a zis către regele Moabului: \"Lasă, te rog, pe tatăl meu și pe mama mea să rămână cu voi până voi ști ce va face Dumnezeu pentru mine."
  },
  {
    "i": 7791,
    "b": 8,
    "c": 922,
    "r": 922,
    "o": 4,
    "t": "Și i-a lăsat la regele Moabului și au rămas cu el tot timpul cât a stat David în ascunzătoare."
  },
  {
    "i": 7792,
    "b": 8,
    "c": 922,
    "r": 922,
    "o": 5,
    "t": "Și profetul Gad i-a zis lui David: \"Nu mai sta în ascunzătoare; du-te și intră în țara lui Iuda.\" Și David a plecat și a ajuns în pădurea Heret."
  },
  {
    "i": 7793,
    "b": 8,
    "c": 922,
    "r": 922,
    "o": 6,
    "t": "Saul a auzit că a fost descoperit David și oamenii care erau cu el. Saul ședea în Ghibea, sub tamariscul de pe locul înalt, având sulița în mână, și toți slujitorii săi stăteau lângă el."
  },
  {
    "i": 7794,
    "b": 8,
    "c": 922,
    "r": 922,
    "o": 7,
    "t": "Și Saul a zis către slujitorii săi care stăteau lângă el: \"Ascultați, beniaminiților! Oare fiul lui Ișai vă va da și vouă tuturor ogoare și vii și vă va pune pe toți căpetenii peste mii și căpetenii peste sute,"
  },
  {
    "i": 7795,
    "b": 8,
    "c": 922,
    "r": 922,
    "o": 8,
    "t": "ca să conspirați cu toții împotriva mea? Nimeni nu mă înștiințează când fiul meu se aliază cu fiul lui Ișai; nimeni dintre voi nu are milă de mine și nu-mi descoperă că fiul meu a ridicat pe slujitorul meu împotriva mea, ca vrăjmaș, cum se vede astăzi!"
  },
  {
    "i": 7796,
    "b": 8,
    "c": 922,
    "r": 922,
    "o": 9,
    "t": "Atunci Doeg, edomitul, care stătea lângă slujitorii lui Saul, a luat cuvântul și a zis: \"Am văzut pe fiul lui Ișai venind la Nob, la Ahimelec, fiul lui Ahitub."
  },
  {
    "i": 7797,
    "b": 8,
    "c": 922,
    "r": 922,
    "o": 10,
    "t": "Acesta a consultat pe Domnul pentru el, i-a dat merinde și i-a dat și sabia lui Goliat, filisteanul."
  },
  {
    "i": 7798,
    "b": 8,
    "c": 922,
    "r": 922,
    "o": 11,
    "t": "Atunci Saul a chemat pe preotul Ahimelec, fiul lui Ahitub, și toată casa tatălui său, preoții care erau în Nob, și au venit cu toții la rege."
  },
  {
    "i": 7799,
    "b": 8,
    "c": 922,
    "r": 922,
    "o": 12,
    "t": "Saul a zis: \"Ascultă, fiul lui Ahitub!\" Și el a răspuns: \"Iată-mă, domnul meu!"
  }
]
