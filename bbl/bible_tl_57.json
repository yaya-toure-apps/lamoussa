[
  {
    "i": 5700,
    "b": 4,
    "c": 529,
    "r": 529,
    "o": 21,
    "t": "At ihihiwalay siya ng Panginoon sa lahat ng mga lipi sa Israel sa kasamaan, ayon sa lahat ng mga sumpa ng tipan na nasusulat sa aklat na ito ng kautusan."
  },
  {
    "i": 5701,
    "b": 4,
    "c": 529,
    "r": 529,
    "o": 22,
    "t": "At ang mga lahing darating, ang inyong mga anak na magsisibangon pagkamatay ninyo, at ang taga ibang bayan na magmumula sa malayong lupain, ay magsasabi, pagka nakita nila ang mga salot ng lupaing yaon, at ang sakit na inilagay ng Panginoon, na ipinagkasakit;"
  },
  {
    "i": 5702,
    "b": 4,
    "c": 529,
    "r": 529,
    "o": 23,
    "t": "At ang buong lupaing yaon ay asupre, at asin, at sunog, na hindi nahahasikan, at walang ibubunga, ni walang tumutubong damo, na gaya ng nangyari sa pagkagiba ng Sodoma at Gomorra, Adma at Seboim, na giniba ng Panginoon sa kaniyang kagalitan at sa kaniyang maningas na pagiinit;"
  },
  {
    "i": 5703,
    "b": 4,
    "c": 529,
    "r": 529,
    "o": 24,
    "t": "Na anopa't lahat ng mga bansa ay magsasabi, Bakit ginawa ito ng Panginoon sa lupaing ito? ano ang kahulugan ng init nitong malaking kagalitan?"
  },
  {
    "i": 5704,
    "b": 4,
    "c": 529,
    "r": 529,
    "o": 25,
    "t": "Kung magkagayo'y sasabihin ng mga tao, Sapagka't kanilang pinabayaan ang tipan ng Panginoon, ng Dios ng kanilang mga magulang, na kaniyang ginawa sa kanila, nang kaniyang kunin sila sa lupain ng Egipto;"
  },
  {
    "i": 5705,
    "b": 4,
    "c": 529,
    "r": 529,
    "o": 26,
    "t": "At sila'y yumaon at naglingkod sa ibang mga dios, at sinamba nila, na mga dios na hindi nila nakilala, at hindi niya ibinigay sa kanila:"
  },
  {
    "i": 5706,
    "b": 4,
    "c": 529,
    "r": 529,
    "o": 27,
    "t": "Kaya't ang galit ng Panginoon ay nagalab laban sa lupaing ito, upang dalhin sa kaniya ang buong sumpa na nasusulat sa aklat na ito:"
  },
  {
    "i": 5707,
    "b": 4,
    "c": 529,
    "r": 529,
    "o": 28,
    "t": "At sila'y binunot ng Panginoon sa kanilang lupain, sa kagalitan, at sa pagiinit, at sa malaking pagkagalit, at sila'y itinaboy sa ibang lupain gaya sa araw na ito."
  },
  {
    "i": 5708,
    "b": 4,
    "c": 530,
    "r": 530,
    "o": 1,
    "t": "At mangyayari, na pagka ang lahat ng mga bagay na ito ay darating sa iyo, ang pagpapala at ang sumpa na inilagay ko sa harap mo, at iyong mga didilidilihin sa gitna ng lahat ng mga bansa na pinagtabuyan sa iyo ng Panginoon mong Dios."
  },
  {
    "i": 5709,
    "b": 4,
    "c": 530,
    "r": 530,
    "o": 2,
    "t": "At magbabalik ka sa Panginoon mong Dios, at iyong susundin ang kaniyang tinig ayon sa lahat na iniuutos ko sa iyo sa araw na ito, ninyo at ng iyong mga anak, ng iyong buong puso at ng iyong buong kaluluwa;"
  },
  {
    "i": 5710,
    "b": 4,
    "c": 530,
    "r": 530,
    "o": 3,
    "t": "Ay babawiin nga ng Panginoon mong Dios ang iyong pagkabihag, at mahahabag sa iyo, at ibabalik, at titipunin ka sa lahat ng mga bayang pinagkalatan sa iyo ng Panginoon mong Dios."
  },
  {
    "i": 5711,
    "b": 4,
    "c": 530,
    "r": 530,
    "o": 4,
    "t": "Kung ang bihag sa iyo ay nasa kaduluduluhang bahagi ng langit, mula roo'y titipunin ka ng Panginoon mong Dios, at mula roo'y kukunin ka."
  },
  {
    "i": 5712,
    "b": 4,
    "c": 530,
    "r": 530,
    "o": 5,
    "t": "At dadalhin ka ng Panginoon mong Dios sa lupain na inari ng iyong mga magulang, at iyong aariin, at gagawan ka niya ng mabuti at pararamihin ka niya ng higit kay sa iyong mga magulang."
  },
  {
    "i": 5713,
    "b": 4,
    "c": 530,
    "r": 530,
    "o": 6,
    "t": "At tutuliin ng Panginoon mong Dios ang iyong puso, at ang puso ng iyong binhi, upang ibigin mo ang Panginoon mong Dios ng iyong buong puso, at ng iyong buong kaluluwa, upang ikaw ay mabuhay."
  },
  {
    "i": 5714,
    "b": 4,
    "c": 530,
    "r": 530,
    "o": 7,
    "t": "At lahat ng mga sumpang ito ng Panginoon mong Dios ay isasa iyong mga kaaway at sa kanila na nangapopoot sa iyo, na nagsiusig sa iyo."
  },
  {
    "i": 5715,
    "b": 4,
    "c": 530,
    "r": 530,
    "o": 8,
    "t": "At ikaw ay babalik at susunod sa tinig ng Panginoon, at iyong gagawin ang lahat ng kaniyang mga utos na aking iniuutos sa iyo sa araw na ito."
  },
  {
    "i": 5716,
    "b": 4,
    "c": 530,
    "r": 530,
    "o": 9,
    "t": "At pasasaganain ka ng Panginoon mong Dios sa lahat ng gawa ng iyong kamay, sa bunga ng iyong katawan, at sa anak ng iyong bakahan, at sa bunga ng iyong lupa, sa ikabubuti: sapagka't pagagalakin ka uli ng Panginoon, sa ikabubuti mo, gaya ng kaniyang iginalak sa iyong mga magulang:"
  },
  {
    "i": 5717,
    "b": 4,
    "c": 530,
    "r": 530,
    "o": 10,
    "t": "Kung iyong susundin ang tinig ng Panginoon mong Dios, upang tuparin mo ang kaniyang mga utos at ang kaniyang mga palatuntunan na nasusulat sa aklat na ito ng kautusan; kung ikaw ay manunumbalik sa Panginoon mong Dios ng iyong buong puso, at ng iyong buong kaluluwa."
  },
  {
    "i": 5718,
    "b": 4,
    "c": 530,
    "r": 530,
    "o": 11,
    "t": "Sapagka't ang utos na ito na aking iniuutos sa iyo sa araw na ito, ay hindi totoong mabigat sa iyo, ni malayo."
  },
  {
    "i": 5719,
    "b": 4,
    "c": 530,
    "r": 530,
    "o": 12,
    "t": "Wala sa langit, upang huwag mong sabihin, Sinong sasampa sa langit para sa atin, at magdadala niyaon sa atin, at magpaparinig sa atin, upang ating magawa?"
  },
  {
    "i": 5720,
    "b": 4,
    "c": 530,
    "r": 530,
    "o": 13,
    "t": "Ni wala sa dako roon ng dagat, upang huwag mong sabihin, Sino ang daraan sa dagat para sa atin, at magdadala niyaon sa atin, at magpaparinig sa atin, upang ating magawa?"
  },
  {
    "i": 5721,
    "b": 4,
    "c": 530,
    "r": 530,
    "o": 14,
    "t": "Kundi ang salita ay totoong malapit sa iyo, sa iyong bibig, at sa iyong puso, upang iyong magawa."
  },
  {
    "i": 5722,
    "b": 4,
    "c": 530,
    "r": 530,
    "o": 15,
    "t": "Tingnan mo, na inilagay ko sa harap mo sa araw na ito ang buhay at ang kabutihan, at ang kamatayan at ang kasamaan;"
  },
  {
    "i": 5723,
    "b": 4,
    "c": 530,
    "r": 530,
    "o": 16,
    "t": "Na iniuutos ko sa iyo sa araw na ito na ibigin mo ang Panginoon mong Dios, na lumakad ka sa kaniyang mga daan, at tuparin mo ang kaniyang mga utos, at ang kaniyang mga palatuntunan, at ang kaniyang mga kahatulan, upang ikaw ay mabuhay at dumami, at upang pagpalain ka ng Panginoon mong Dios sa lupain na iyong pinapasok upang ariin."
  },
  {
    "i": 5724,
    "b": 4,
    "c": 530,
    "r": 530,
    "o": 17,
    "t": "Nguni't kung ang iyong puso ay lumiko, at hindi mo didinggin, kundi maliligaw ka at sasamba ka sa ibang mga Dios, at maglilingkod ka sa kanila;"
  },
  {
    "i": 5725,
    "b": 4,
    "c": 530,
    "r": 530,
    "o": 18,
    "t": "Ay aking pinatutunayan sa inyo sa araw na ito, na kayo'y tunay na malilipol; hindi ninyo palalaunin ang inyong mga araw sa ibabaw ng lupain na inyong ipinagtatawid ng Jordan, upang pumasok na ariin."
  },
  {
    "i": 5726,
    "b": 4,
    "c": 530,
    "r": 530,
    "o": 19,
    "t": "Aking tinatawag ang langit at ang lupa na pinakasaksi laban sa inyo sa araw na ito, na aking ilagay sa harap mo ang buhay at ang kamatayan, ang pagpapala at ang sumpa; kaya't piliin mo ang buhay, upang ikaw ay mabuhay, ikaw at ang iyong binhi;"
  },
  {
    "i": 5727,
    "b": 4,
    "c": 530,
    "r": 530,
    "o": 20,
    "t": "Na iyong ibigin ang Panginoon mong Dios, na sundin ang kaniyang tinig, at lumakip sa kaniya: sapagka't siya ang iyong buhay, at ang kalaunan ng iyong mga araw; upang matahanan mo ang lupain na isinumpa ng Panginoon sa iyong mga magulang, kay Abraham, kay Isaac, at kay Jacob, na ibibigay sa kanila."
  },
  {
    "i": 5728,
    "b": 4,
    "c": 531,
    "r": 531,
    "o": 1,
    "t": "At si Moises ay yumaon at sinalita ang mga salitang ito sa buong Israel."
  },
  {
    "i": 5729,
    "b": 4,
    "c": 531,
    "r": 531,
    "o": 2,
    "t": "At kaniyang sinabi sa kanila, Ako'y may isang daan at dalawang pung taon sa araw na ito; hindi na ako makapaglalabas at pumasok; at sinabi ng Panginoon sa akin, Huwag kang tatawid sa Jordang ito."
  },
  {
    "i": 5730,
    "b": 4,
    "c": 531,
    "r": 531,
    "o": 3,
    "t": "Magpapauna ang Panginoon mong Dios at kaniyang lilipulin ang mga bansang ito sa harap mo, at iyong aariin: si Josue ay magpapauna sa iyo, gaya ng sinalita ng Panginoon."
  },
  {
    "i": 5731,
    "b": 4,
    "c": 531,
    "r": 531,
    "o": 4,
    "t": "At gagawin sa kanila ng Panginoon ang gaya ng ginawa kay Sehon, at kay Og, na mga hari ng mga Amorrheo, at sa kanilang lupain na kaniyang nilipol."
  },
  {
    "i": 5732,
    "b": 4,
    "c": 531,
    "r": 531,
    "o": 5,
    "t": "At ibibigay sila ng Panginoon sa harap mo, at iyong gagawin sa kanila ang ayon sa buong utos na aking iniutos sa iyo."
  },
  {
    "i": 5733,
    "b": 4,
    "c": 531,
    "r": 531,
    "o": 6,
    "t": "Kayo'y magpakalakas at magpakatapang, huwag kayong matakot, ni mangilabot sa kanila; sapagka't ang Panginoon mong Dios ay siyang yumayaong kasama mo; hindi ka niya iiwan ni pababayaan ka niya."
  },
  {
    "i": 5734,
    "b": 4,
    "c": 531,
    "r": 531,
    "o": 7,
    "t": "At tinawag ni Moises si Josue at sinabi sa kaniya sa paningin ng buong Israel, Ikaw ay magpakalakas at magpakatapang: sapagka't ikaw ay yayaong kasama ng bayang ito sa lupain na isinumpa ng Panginoon sa kanilang mga magulang na ibibigay sa kanila; at iyong ipamamana sa kanila."
  },
  {
    "i": 5735,
    "b": 4,
    "c": 531,
    "r": 531,
    "o": 8,
    "t": "At ang Panginoon, ay siyang nagpapauna sa iyo; siya'y sasa iyo, hindi ka niya iiwan, ni pababayaan ka: ikaw ay huwag matatakot ni manglulupaypay."
  },
  {
    "i": 5736,
    "b": 4,
    "c": 531,
    "r": 531,
    "o": 9,
    "t": "At isinulat ni Moises ang kautusang ito, at ibinigay sa mga saserdote na mga anak ni Levi, na silang nagdadala ng kaban ng tipan ng Panginoon, at sa lahat ng matanda sa Israel."
  },
  {
    "i": 5737,
    "b": 4,
    "c": 531,
    "r": 531,
    "o": 10,
    "t": "At iniutos sa kanila ni Moises, na sinabi, Sa katapusan ng bawa't pitong taon, sa takdang panahon ng taon ng pagtubos, sa kapistahan ng mga balag,"
  },
  {
    "i": 5738,
    "b": 4,
    "c": 531,
    "r": 531,
    "o": 11,
    "t": "Pagdating ng buong Israel upang pakita sa harap ng Panginoon mong Dios sa dakong kaniyang pipiliin ay iyong babasahin ang kautusang ito sa harap ng buong Israel sa kanilang pakinig."
  },
  {
    "i": 5739,
    "b": 4,
    "c": 531,
    "r": 531,
    "o": 12,
    "t": "Pisanin mo ang bayan, ang mga lalake at mga babae at mga bata, at ang iyong taga ibang lupa na nasa loob ng iyong mga pintuang-daan, upang kanilang marinig, at upang kanilang pagaralan, at matakot sa Panginoon mong Dios, at isagawa ang lahat ng mga salita ng kautusang ito;"
  },
  {
    "i": 5740,
    "b": 4,
    "c": 531,
    "r": 531,
    "o": 13,
    "t": "At upang ang kanilang mga anak, na hindi nakakilala, ay makarinig at magaral na matakot sa Panginoon ninyong Dios, habang kayo'y nabubuhay sa lupain na inyong pinaroroonan, na inyong itinatawid ng Jordan upang ariin."
  },
  {
    "i": 5741,
    "b": 4,
    "c": 531,
    "r": 531,
    "o": 14,
    "t": "At sinabi ng Panginoon kay Moises, Narito, ang iyong mga araw na ikamamatay ay nalalapit: tawagin mo si Josue, at magsiharap kayo sa tabernakulo ng kapisanan upang siya'y aking mapagbilinan. At si Moises at si Josue ay yumaon at humarap sa tabernakulo ng kapisanan."
  },
  {
    "i": 5742,
    "b": 4,
    "c": 531,
    "r": 531,
    "o": 15,
    "t": "At ang Panginoon ay napakita sa Tolda, sa isang tila haliging ulap; at ang tila haliging ulap ay tumayo sa pintuan ng tabernakulo."
  },
  {
    "i": 5743,
    "b": 4,
    "c": 531,
    "r": 531,
    "o": 16,
    "t": "At sinabi ng Panginoon kay Moises, Narito, ikaw ay matutulog na kasama ng iyong mga magulang; at ang bayang ito'y babangon, at sasamba sa kakaibang mga dios sa lupain, na kanilang pinaroroonan upang sumagitna nila, at ako'y pababayaan, at sisirain ang aking tipan na aking ipinakipagtipan sa kanila."
  },
  {
    "i": 5744,
    "b": 4,
    "c": 531,
    "r": 531,
    "o": 17,
    "t": "Kung magkagayo'y ang aking galit ay magaalab laban sa kanila sa araw na yaon, at aking pababayaan sila, at aking ikukubli ang aking mukha sa kanila, at sila'y sasakmalin, at maraming kasamaan at kabagabagan ang darating sa kanila; na anopa't kanilang sasabihin sa araw na yaon, Hindi ba ang mga kasamaang ito ay dumating sa atin dahil sa ang ating Dios ay wala sa gitna natin?"
  },
  {
    "i": 5745,
    "b": 4,
    "c": 531,
    "r": 531,
    "o": 18,
    "t": "At ikukubli ko nga ang aking mukha sa araw na yaon dahil sa buong kasamaang kanilang ginawa, sa paraang sila'y pumihit sa ibang mga dios."
  },
  {
    "i": 5746,
    "b": 4,
    "c": 531,
    "r": 531,
    "o": 19,
    "t": "Ngayon nga'y sulatin ninyo sa ganang inyo ang awit na ito, at ituro mo sa mga anak ni Israel: ilagay mo sa kanilang mga bibig, upang ang awit na ito'y maging saksi sa akin laban sa mga anak ni Israel."
  },
  {
    "i": 5747,
    "b": 4,
    "c": 531,
    "r": 531,
    "o": 20,
    "t": "Sapagka't pagka sila'y naipasok ko na sa lupain na aking isinumpa sa kanilang mga magulang, na binubukalan ng gatas at pulot, at sila'y nakakain at nabusog at tumaba; ay pipihit nga sila sa ibang mga dios, at paglilingkuran nila, at ako'y lalabagin nila, at sisirain ang aking tipan."
  },
  {
    "i": 5748,
    "b": 4,
    "c": 531,
    "r": 531,
    "o": 21,
    "t": "At mangyayari na pagka ang maraming kasamaan at kabagabagan ay dumating sa kanila, ay magpapatotoo ang awit na ito sa harap nila na pinakasaksi; sapagka't hindi malilimutan ng mga bibig ng kanilang binhi; sapagka't talastas ko ang kanilang iniisip na kanilang inaakala ngayon pa, bago ko sila ipasok sa lupain na isinumpa ko."
  },
  {
    "i": 5749,
    "b": 4,
    "c": 531,
    "r": 531,
    "o": 22,
    "t": "Kaya't isinulat ni Moises ang awit na ito nang araw ding yaon, at itinuro sa mga anak ni Israel."
  },
  {
    "i": 5750,
    "b": 4,
    "c": 531,
    "r": 531,
    "o": 23,
    "t": "At kaniyang pinagbilinan si Josue na anak ni Nun, at sinabi, Ikaw ay magpakalakas at magpakatapang: sapagka't iyong ipapasok ang mga anak ni Israel sa lupain na isinumpa ko sa kanila; at ako'y sasa iyo."
  },
  {
    "i": 5751,
    "b": 4,
    "c": 531,
    "r": 531,
    "o": 24,
    "t": "At nangyari, nang matapos ni Moises na masulat ang mga salita ng kautusang ito sa isang aklat, hanggang sa natapos,"
  },
  {
    "i": 5752,
    "b": 4,
    "c": 531,
    "r": 531,
    "o": 25,
    "t": "Na nagutos si Moises sa mga Levita, na may dala ng kaban ng tipan ng Panginoon, na sinasabi,"
  },
  {
    "i": 5753,
    "b": 4,
    "c": 531,
    "r": 531,
    "o": 26,
    "t": "Kunin ninyo ang aklat na ito ng kautusan at ilagay ninyo sa siping ng kaban ng tipan ng Panginoon ninyong Dios, upang doo'y maging pinakasaksi laban sa iyo."
  },
  {
    "i": 5754,
    "b": 4,
    "c": 531,
    "r": 531,
    "o": 27,
    "t": "Sapagka't talastas ko ang iyong panghihimagsik, at ang iyong matigas na ulo: narito, nabubuhay pa akong kasama ninyo, sa araw na ito, kayo'y naging mapanghimagsik laban sa Panginoon: at gaano pa kaya pagkamatay ko?"
  },
  {
    "i": 5755,
    "b": 4,
    "c": 531,
    "r": 531,
    "o": 28,
    "t": "Pulungin mo ang mga matanda sa iyong mga lipi at ang inyong mga pinuno upang masalita ko ang mga salitang ito sa kanilang pakinig, at matawag ang langit at ang lupa na pinakasaksi laban sa kanila."
  },
  {
    "i": 5756,
    "b": 4,
    "c": 531,
    "r": 531,
    "o": 29,
    "t": "Sapagka't talastas ko na pagkamatay ko, kayo'y mangagsisisama at mangaliligaw sa daan na aking itinuro sa inyo; at ang kasamaan ay sasapit sa inyo sa mga huling araw; sapagka't inyong gagawin yaong masama sa paningin ng Panginoon, upang ipamungkahi niya kayo sa kagalitan sa pamamagitan ng mga gawa ng inyong mga kamay."
  },
  {
    "i": 5757,
    "b": 4,
    "c": 531,
    "r": 531,
    "o": 30,
    "t": "At sinalita ni Moises sa pakinig ng buong kapisanan ng Israel ang mga salita ng awit na ito, hanggang sa natapos."
  },
  {
    "i": 5758,
    "b": 4,
    "c": 532,
    "r": 532,
    "o": 1,
    "t": "Makinig kayo, mga langit, at ako'y magsasalita, At pakinggan ng lupa ang mga salita ng aking bibig."
  },
  {
    "i": 5759,
    "b": 4,
    "c": 532,
    "r": 532,
    "o": 2,
    "t": "Ang aking aral ay papatak na parang ulan; Ang aking salita ay bababa na parang hamog; Gaya ng ambon sa malambot na damo, At gaya ng mahinang ambon sa gugulayin:"
  },
  {
    "i": 5760,
    "b": 4,
    "c": 532,
    "r": 532,
    "o": 3,
    "t": "Sapagka't aking ihahayag ang pangalan ng Panginoon: Dakilain ninyo ang ating Dios."
  },
  {
    "i": 5761,
    "b": 4,
    "c": 532,
    "r": 532,
    "o": 4,
    "t": "Siya ang Bato, ang kaniyang gawa ay sakdal; Sapagka't lahat niyang daan ay kahatulan: Isang Dios na tapat at walang kasamaan, Matuwid at banal siya."
  },
  {
    "i": 5762,
    "b": 4,
    "c": 532,
    "r": 532,
    "o": 5,
    "t": "Sila'y nagpakasama, sila'y hindi kaniyang mga anak, itong kanilang kapintasan; Mga tampalasan at likong lahi."
  },
  {
    "i": 5763,
    "b": 4,
    "c": 532,
    "r": 532,
    "o": 6,
    "t": "Ganyan ba ninyo ginaganti ang Panginoon, O mangmang na bayan at hindi pantas? Hindi ba siya ang iyong ama na tumangkilik sa iyo? Kaniyang nilalang ka, at itinatag ka."
  },
  {
    "i": 5764,
    "b": 4,
    "c": 532,
    "r": 532,
    "o": 7,
    "t": "Alalahanin mo ang mga araw ng una, Isipin mo ang mga taon ng lahi't lahi: Itanong mo sa iyong ama at kaniyang ibabalita sa iyo; Sa iyong mga matanda, at kanilang sasaysayin sa iyo."
  },
  {
    "i": 5765,
    "b": 4,
    "c": 532,
    "r": 532,
    "o": 8,
    "t": "Nang ibigay ng Kataastaasan sa mga bansa ang kanilang mana, Nang kaniyang ihiwalay ang mga anak ng tao, Kaniyang inilagay ang mga hangganan ng mga bayan Ayon sa bilang ng mga anak ni Israel."
  },
  {
    "i": 5766,
    "b": 4,
    "c": 532,
    "r": 532,
    "o": 9,
    "t": "Sapagka't ang bahagi ng Panginoon ay ang kaniyang bayan; Si Jacob ang bahaging mana niya."
  },
  {
    "i": 5767,
    "b": 4,
    "c": 532,
    "r": 532,
    "o": 10,
    "t": "Kaniyang nasumpungan sa isang ilang sa lupain, At sa kapanglawan ng isang umuungal na ilang; Kaniyang kinanlungan sa palibot, kaniyang nilingap, Kaniyang iningatang parang salamin ng kaniyang mata:"
  },
  {
    "i": 5768,
    "b": 4,
    "c": 532,
    "r": 532,
    "o": 11,
    "t": "Parang aguila na kumikilos ng kaniyang pugad, Na yumuyungyong sa kaniyang mga inakay, Kaniyang ibinubuka ang kaniyang mga pakpak, kaniyang kinukuha, Kaniyang dinadala sa ibabaw ng kaniyang mga pakpak:"
  },
  {
    "i": 5769,
    "b": 4,
    "c": 532,
    "r": 532,
    "o": 12,
    "t": "Ang Panginoon na magisa ang pumatnubay sa kaniya, At walang ibang dios na kasama siya."
  },
  {
    "i": 5770,
    "b": 4,
    "c": 532,
    "r": 532,
    "o": 13,
    "t": "Ipinaari sa kaniya ang matataas na dako ng lupa, At siya'y kumain ng tubo sa bukid; At kaniyang pinahitit ng pulot na mula sa bato, At ng langis na mula sa batong pinkian;"
  },
  {
    "i": 5771,
    "b": 4,
    "c": 532,
    "r": 532,
    "o": 14,
    "t": "Ng mantika ng baka, at gatas ng tupa, Na may taba ng mga kordero, At ng mga tupang lalake sa Basan, at mga kambing, Na may taba ng mga butil ng trigo; At sa katas ng ubas ay uminom ka ng alak."
  },
  {
    "i": 5772,
    "b": 4,
    "c": 532,
    "r": 532,
    "o": 15,
    "t": "Nguni't tumaba si Jeshurun, at tumutol: Ikaw ay tumataba, ikaw ay lumalapad, ikaw ay naging makinis: Nang magkagayo'y kaniyang pinabayaan ang Dios na lumalang sa kaniya, At niwalang kabuluhan ang Bato na kaniyang kaligtasan."
  },
  {
    "i": 5773,
    "b": 4,
    "c": 532,
    "r": 532,
    "o": 16,
    "t": "Siya'y kinilos nila sa paninibugho sa ibang mga dios, Sa pamamagitan ng mga karumaldumal, minungkahi nila siya sa kagalitan."
  },
  {
    "i": 5774,
    "b": 4,
    "c": 532,
    "r": 532,
    "o": 17,
    "t": "Kanilang inihain sa mga demonio, na hindi Dios, Sa mga dios na hindi nila nakilala, Sa mga bagong dios, na kalilitaw pa lamang, Na hindi kinatakutan ng inyong mga magulang."
  },
  {
    "i": 5775,
    "b": 4,
    "c": 532,
    "r": 532,
    "o": 18,
    "t": "Sa Batong nanganak sa iyo, ay nagwalang bahala ka, At iyong kinalimutan ang Dios na lumalang sa iyo."
  },
  {
    "i": 5776,
    "b": 4,
    "c": 532,
    "r": 532,
    "o": 19,
    "t": "At nakita ng Panginoon, at kinayamutan sila, Dahil sa pamumungkahi ng kaniyang mga anak na lalake at babae."
  },
  {
    "i": 5777,
    "b": 4,
    "c": 532,
    "r": 532,
    "o": 20,
    "t": "At kaniyang sinabi, Aking ikukubli ang aking mukha sa kanila, Aking titingnan kung anong mangyayari sa kanilang wakas; Sapagka't sila'y isang napakasamang lahi, Na mga anak na walang pagtatapat."
  },
  {
    "i": 5778,
    "b": 4,
    "c": 532,
    "r": 532,
    "o": 21,
    "t": "Kinilos nila ako sa paninibugho doon sa hindi Dios; Kanilang minungkahi ako sa galit sa kanilang mga walang kabuluhan: At akin silang kikilusin sa paninibugho sa mga hindi bayan: Aking ipamumungkahi sila sa galit, sa pamamagitan ng isang mangmang na bansa."
  },
  {
    "i": 5779,
    "b": 4,
    "c": 532,
    "r": 532,
    "o": 22,
    "t": "Sapagka't may apoy na nagalab sa aking galit, At nagniningas hanggang sa Sheol, At lalamunin ang lupa sangpu ng tubo nito, At paniningasan ng apoy ang mga tungtungan ng mga bundok."
  },
  {
    "i": 5780,
    "b": 4,
    "c": 532,
    "r": 532,
    "o": 23,
    "t": "Aking dadaganan sila ng mga kasamaan; Aking gugugulin ang aking busog sa kanila:"
  },
  {
    "i": 5781,
    "b": 4,
    "c": 532,
    "r": 532,
    "o": 24,
    "t": "Sila'y mangapupugnaw sa gutom, at lalamunin ng maningas na init, At ng mapait na pagkalipol; At ang mga ngipin ng mga hayop ay susunugin ko sa kanila, Sangpu ng kamandag ng nangagsisiusad sa alabok."
  },
  {
    "i": 5782,
    "b": 4,
    "c": 532,
    "r": 532,
    "o": 25,
    "t": "Sa labas ay pipighatiin ng tabak. At sa mga silid ay kakilabutan; Malilipol kapuwa ang binata at dalaga, Ang sanggol sangpu ng lalaking may uban."
  },
  {
    "i": 5783,
    "b": 4,
    "c": 532,
    "r": 532,
    "o": 26,
    "t": "Aking sinabi, Aking pangangalatin sila sa malayo, Aking papaglilikatin sa mga tao ang alaala sa kanila;"
  },
  {
    "i": 5784,
    "b": 4,
    "c": 532,
    "r": 532,
    "o": 27,
    "t": "Kundi aking kinatatakutan ang mungkahi ng kaaway; Baka ang kanilang mga kalaban ay humatol ng mali, Baka kanilang sabihin, Ang aming kamay ay tanghal, At hindi ginawa ng Panginoon ang lahat ng ito."
  },
  {
    "i": 5785,
    "b": 4,
    "c": 532,
    "r": 532,
    "o": 28,
    "t": "Sapagka't sila'y bansang salat sa payo, At walang kaalaman sa kanila."
  },
  {
    "i": 5786,
    "b": 4,
    "c": 532,
    "r": 532,
    "o": 29,
    "t": "Oh kung sila'y mga pantas, na kanilang tinalastas ito, Kung nababatid nila ang kanilang wakas!"
  },
  {
    "i": 5787,
    "b": 4,
    "c": 532,
    "r": 532,
    "o": 30,
    "t": "Kung paanong hahabulin ng isa ang isang libo, At ang dalawa'y magpapatakas sa sangpung libo, Malibang ipagbili sila ng kanilang Bato, At ibigay sila ng Panginoon?"
  },
  {
    "i": 5788,
    "b": 4,
    "c": 532,
    "r": 532,
    "o": 31,
    "t": "Sapagka't ang kanilang bato ay hindi gaya ng ating Bato, Kahit ang ating mga kaaway man ang maging mga hukom."
  },
  {
    "i": 5789,
    "b": 4,
    "c": 532,
    "r": 532,
    "o": 32,
    "t": "Sapagka't ang kanilang puno ng ubas ay mga puno ng ubas sa Sodoma, At sa mga parang ng Gomorra: Ang kanilang ubas ay ubas ng apdo, Ang kanilang mga buwig ay mapait:"
  },
  {
    "i": 5790,
    "b": 4,
    "c": 532,
    "r": 532,
    "o": 33,
    "t": "Ang kanilang alak ay kamandag ng mga dragon, At mabagsik na kamandag ng mga ahas."
  },
  {
    "i": 5791,
    "b": 4,
    "c": 532,
    "r": 532,
    "o": 34,
    "t": "Di ba ito'y natatago sa akin, Na natatatakan sa aking mga kayamanan?"
  },
  {
    "i": 5792,
    "b": 4,
    "c": 532,
    "r": 532,
    "o": 35,
    "t": "Ang panghihiganti ay akin, at gayon din ang gantingpala, Sa panahon na madudulas ang kanilang mga paa: Sapagka't ang araw ng kanilang pagdadalita ay nalalapit, At ang mga bagay na darating sa kanila ay mangagmamadali."
  },
  {
    "i": 5793,
    "b": 4,
    "c": 532,
    "r": 532,
    "o": 36,
    "t": "Sapagka't hahatulan ng Panginoon ang kaniyang bayan, At magsisisi dahil sa kaniyang mga lingkod; Pagka kaniyang nakitang ang kanilang kapangyarihan ay nawala, At wala ng natitira na natatakpan o naiwan."
  },
  {
    "i": 5794,
    "b": 4,
    "c": 532,
    "r": 532,
    "o": 37,
    "t": "At kaniyang sasabihin, Saan nandoon ang kanilang mga dios, Ang bato na siya nilang pinanganlungan;"
  },
  {
    "i": 5795,
    "b": 4,
    "c": 532,
    "r": 532,
    "o": 38,
    "t": "Yaong mga kumakain ng taba ng kanilang mga hain, At umiinom ng alak ng kanilang inuming handog? Bumangon sila at tumulong sa inyo, At sila'y maging pagkupkop sa inyo."
  },
  {
    "i": 5796,
    "b": 4,
    "c": 532,
    "r": 532,
    "o": 39,
    "t": "Tingnan ninyo ngayon, na ako, sa makatuwid baga'y ako nga, At walang dios sa akin: Ako'y pumapatay, at ako'y bumubuhay; Ako'y ang sumusugat, at ako'y ang nagpapagaling: At walang makaliligtas sa aking kamay."
  },
  {
    "i": 5797,
    "b": 4,
    "c": 532,
    "r": 532,
    "o": 40,
    "t": "Sapagka't aking itinataas ang aking kamay sa langit, At aking sinasabi, Buhay ako magpakailan man,"
  },
  {
    "i": 5798,
    "b": 4,
    "c": 532,
    "r": 532,
    "o": 41,
    "t": "Kung aking ihahasa ang aking makintab na tabak, At ang aking kamay ay hahawak ng kahatulan; Aking ibibigay ang aking panghihiganti sa aking mga kaaway, At aking gagantihan yaong nangapopoot sa akin."
  },
  {
    "i": 5799,
    "b": 4,
    "c": 532,
    "r": 532,
    "o": 42,
    "t": "At aking lalanguin ng dugo ang aking tunod, At ang aking tabak ay sasakmal ng laman; Sa dugo ng patay at ng mga bihag, Mula sa ulo ng mga pangulo ng kaaway."
  }
]
