[
  {
    "i": 7000,
    "b": 6,
    "c": 718,
    "r": 718,
    "o": 8,
    "t": "At sila'y naparoon sa kanilang mga kapatid sa Sora at Esthaol: at sinabi ng kanilang mga kapatid sa kanila, Ano kayo?"
  },
  {
    "i": 7001,
    "b": 6,
    "c": 718,
    "r": 718,
    "o": 9,
    "t": "At kanilang sinabi, Kayo'y bumangon at tayo'y umahon laban sa kanila: sapagka't aming nakita ang lupain, at, narito, napakabuti: at natatamad ba kayo? huwag kayong magmakupad na yumaon at pumasok upang ariin ang lupain."
  },
  {
    "i": 7002,
    "b": 6,
    "c": 718,
    "r": 718,
    "o": 10,
    "t": "Paglakad ninyo'y darating kayo sa isang bayang tiwasay, at ang lupain ay malaki: sapagka't ibinigay ng Dios sa inyong kamay, isang dakong walang kakailanganing anomang bagay na nasa lupa."
  },
  {
    "i": 7003,
    "b": 6,
    "c": 718,
    "r": 718,
    "o": 11,
    "t": "At umalis mula roon ang ilan sa angkan ng mga Danita, mula sa Sora at sa Esthaol, na anim na raang lalake na may sandata ng mga kasakbatan na pangdigma."
  },
  {
    "i": 7004,
    "b": 6,
    "c": 718,
    "r": 718,
    "o": 12,
    "t": "At sila'y yumaon, at humantong sa Chiriath-jearim, sa Juda; kaya't kanilang tinawag ang dakong yaon na Mahane-dan hanggang sa araw na ito: narito, ito'y nasa likod ng Chiriath-jearim."
  },
  {
    "i": 7005,
    "b": 6,
    "c": 718,
    "r": 718,
    "o": 13,
    "t": "At sila'y nagdaan doon hanggang sa lupaing maburol ng Ephraim, at naparoon sa bahay ni Michas."
  },
  {
    "i": 7006,
    "b": 6,
    "c": 718,
    "r": 718,
    "o": 14,
    "t": "Nang magkagayo'y sumagot ang limang lalake na tumiktik ng lupain ng Lais, at sinabi sa kanilang mga kapatid, Nalalaman ba ninyo na mayroon sa mga bahay na ito na isang epod, at mga terap, at isang larawang inanyuan, at isang larawang binubo? ngayon nga'y akalain ninyo ang marapat ninyong gawin."
  },
  {
    "i": 7007,
    "b": 6,
    "c": 718,
    "r": 718,
    "o": 15,
    "t": "At sila'y lumiko roon, at naparoon sa bahay ng binatang Levita, sa makatuwid baga'y hanggang sa bahay ni Michas, at tinanong nila siya ng kaniyang kalagayan."
  },
  {
    "i": 7008,
    "b": 6,
    "c": 718,
    "r": 718,
    "o": 16,
    "t": "At ang anim na raang lalake na may sandata ng kanilang mga kasakbatan na pangdigma, na pawang mga anak ni Dan, ay nagsitayo sa pasukan ng pintuang-bayan."
  },
  {
    "i": 7009,
    "b": 6,
    "c": 718,
    "r": 718,
    "o": 17,
    "t": "At ang limang lalake na yumaong tumiktik ng lupain ay nagsiahon at pumasok doon, at kinuha ang larawang inanyuan, at ang epod, at ang mga terap, at ang larawang binubo, at ang saserdote ay nakatayo sa pasukan ng pintuang-bayan na kasama ng anim na raang lalake na may sandata ng kanilang mga kasakbatang pangdigma."
  },
  {
    "i": 7010,
    "b": 6,
    "c": 718,
    "r": 718,
    "o": 18,
    "t": "At nang pumasok ang mga ito sa bahay ni Michas, at makuha ang larawang inanyuan, ang epod, at ang mga terap, at ang larawang binubo, ay sinabi ng saserdote sa kanila, Ano ang inyong gagawin?"
  },
  {
    "i": 7011,
    "b": 6,
    "c": 718,
    "r": 718,
    "o": 19,
    "t": "At sinabi nila sa kaniya, Pumayapa ka, itakip mo ang iyong kamay sa iyong bibig at sumama ka sa amin, at maging ama at saserdote ka namin: magaling ba kaya sa iyo ang maging saserdote sa bahay ng isang lalake o maging saserdote sa isang lipi at sa isang angkan sa Israel?"
  },
  {
    "i": 7012,
    "b": 6,
    "c": 718,
    "r": 718,
    "o": 20,
    "t": "At natuwa ang puso ng saserdote, at kaniyang kinuha ang epod, at ang mga terap, at ang larawang inanyuan, at yumaon sa gitna ng bayan."
  },
  {
    "i": 7013,
    "b": 6,
    "c": 718,
    "r": 718,
    "o": 21,
    "t": "Sa gayo'y bumalik sila, at yumaon, at inilagay ang mga bata at ang kawan, at ang mga daladalahan, sa unahan nila."
  },
  {
    "i": 7014,
    "b": 6,
    "c": 718,
    "r": 718,
    "o": 22,
    "t": "Nang sila'y malayo na sa bahay ni Michas, ang mga lalaking nasa mga bahay na kalapit ng bahay ni Michas ay nagpipisan at inabot ang mga anak ni Dan."
  },
  {
    "i": 7015,
    "b": 6,
    "c": 718,
    "r": 718,
    "o": 23,
    "t": "At kaniyang sinigawan ang mga anak ni Dan. At inilingon nila ang kanilang mga mukha, at sinabi kay Michas, Anong mayroon ka, na ikaw ay nagpisan ng ganyang pulutong?"
  },
  {
    "i": 7016,
    "b": 6,
    "c": 718,
    "r": 718,
    "o": 24,
    "t": "At kaniyang sinabi, Inyong kinuha ang aking mga dios na aking ginawa, at ang saserdote, at kayo'y yumaon, at ano pang mayroon ako? at bakit nga sasabihin ninyo sa akin, Anong mayroon ka?"
  },
  {
    "i": 7017,
    "b": 6,
    "c": 718,
    "r": 718,
    "o": 25,
    "t": "At sinabi ng mga anak ni Dan sa kaniya, Huwag ng marinig ang iyong tinig, baka daluhungin ka ng mga mapusok na kasama, at iyong iwala ang iyong buhay, pati ng buhay ng iyong sangbahayan."
  },
  {
    "i": 7018,
    "b": 6,
    "c": 718,
    "r": 718,
    "o": 26,
    "t": "At ipinagpatuloy ng mga anak ni Dan ang kanilang lakad: at nang makita ni Michas na sila'y totoong malakas kay sa kaniya, ay bumalik at umuwi sa kaniyang bahay."
  },
  {
    "i": 7019,
    "b": 6,
    "c": 718,
    "r": 718,
    "o": 27,
    "t": "At kanilang kinuha ang ginawa ni Michas, at ang saserdote na kaniyang tinatangkilik, at naparoon sa Lais, sa bayang tahimik at tiwasay, at sinaktan nila ng talim ng tabak: at sinunog nila ang bayan."
  },
  {
    "i": 7020,
    "b": 6,
    "c": 718,
    "r": 718,
    "o": 28,
    "t": "At walang magligtas, sapagka't malayo sa Sidon, at sila'y walang pakikipagkasundo sa kanino man, at nasa libis na lumalaganap sa dakong Bethrehob. At kanilang itinayo ang bayan, at tinahanan nila."
  },
  {
    "i": 7021,
    "b": 6,
    "c": 718,
    "r": 718,
    "o": 29,
    "t": "At kanilang tinawag na Dan ang pangalan ng bayan, ayon sa pangalan ni Dan na kanilang ama na ipinanganak sa Israel: gayon ma'y ang pangalan ng bayan nang una ay Lais."
  },
  {
    "i": 7022,
    "b": 6,
    "c": 718,
    "r": 718,
    "o": 30,
    "t": "At itinayo sa kanilang sarili ng mga anak ni Dan ang larawang inanyuan: at si Jonathan na anak ni Gerson, na anak ni Moises, siya at ang kaniyang mga anak ay siyang mga saserdote sa lipi ng mga Danita hanggang sa araw ng pagkabihag sa lupain."
  },
  {
    "i": 7023,
    "b": 6,
    "c": 718,
    "r": 718,
    "o": 31,
    "t": "Gayon nila itinayo ang larawang inanyuan ni Michas na kaniyang ginawa, sa buong panahon na ang bahay ng Dios ay nasa Silo."
  },
  {
    "i": 7024,
    "b": 6,
    "c": 719,
    "r": 719,
    "o": 1,
    "t": "At nangyari nang mga araw na yaon, nang walang hari sa Israel, na may isang Levita na nakikipamayan sa malayong dako ng lupaing maburol ng Ephraim, na kumuha ng babae mula sa Bethlehem-juda."
  },
  {
    "i": 7025,
    "b": 6,
    "c": 719,
    "r": 719,
    "o": 2,
    "t": "At ang kaniyang babae ay nagpatutot at iniwan siya na napasa bahay ng kaniyang ama sa Bethlehem-juda, at dumoon sa loob ng apat na buwan."
  },
  {
    "i": 7026,
    "b": 6,
    "c": 719,
    "r": 719,
    "o": 3,
    "t": "At ang kaniyang asawa ay yumaon at sumunod sa kaniya, upang makiusap na maigi sa kaniya, na ibalik siya, na kasama ang kaniyang bataan, at dalawang magkatuwang na asno: at ipinasok siya ng babae sa bahay ng kaniyang ama: at nang makita siya ng ama ng babae, ay galak na sinalubong siya."
  },
  {
    "i": 7027,
    "b": 6,
    "c": 719,
    "r": 719,
    "o": 4,
    "t": "At pinigil siya ng kaniyang biyanan, ng ama ng babae; at siya'y tumahang kasama niya na tatlong araw: sa gayo'y sila'y nagkainan at naginuman, at tumuloy roon."
  },
  {
    "i": 7028,
    "b": 6,
    "c": 719,
    "r": 719,
    "o": 5,
    "t": "At nangyari nang ikaapat na araw, na sila'y bumangong maaga ng kinaumagahan, at siya'y bumangon upang yumaon: at sinabi ng ama ng babae sa kaniyang manugang, Palakasin mo muna ang iyong puso ng isang subong tinapay, at pagkatapos ay ipagpatuloy ninyo ang inyong lakad."
  },
  {
    "i": 7029,
    "b": 6,
    "c": 719,
    "r": 719,
    "o": 6,
    "t": "Sa gayo'y naupo sila, at kumain at uminom silang dalawa: at sinabi ng ama ng babae sa lalake, Isinasamo ko sa iyo na magsaya ka, at magpahinga sa buong gabi, at matuwa ang iyong puso."
  },
  {
    "i": 7030,
    "b": 6,
    "c": 719,
    "r": 719,
    "o": 7,
    "t": "At ang lalake ay bumangon upang umalis; nguni't pinilit siya ng kaniyang biyanan; at siya'y tumigil uli roon."
  },
  {
    "i": 7031,
    "b": 6,
    "c": 719,
    "r": 719,
    "o": 8,
    "t": "At siya'y bumangong maaga sa kinaumagahan nang ikalimang araw upang yumaon; at sinabi ng ama ng babae, Isinasamo ko sa iyong palakasin mo muna ang iyong puso, at maghintay ka hanggang sa kumulimlim ang araw; at sila'y kumain, silang dalawa."
  },
  {
    "i": 7032,
    "b": 6,
    "c": 719,
    "r": 719,
    "o": 9,
    "t": "At nang tumindig ang lalake upang yumaon, siya, at ang kaniyang babae, at ang kaniyang bataan, ay sinabi ng kaniyang biyanan, na ama ng kaniyang babae, sa kaniya, Narito, ngayo'y ang araw ay gumagabi na, isinasamo ko sa inyong magpahinga sa buong gabi: narito, ang araw ay nananaw; tumigil dito, upang ang iyong puso ay sumaya; at bukas ay yumaon kayong maaga sa inyong paglakad, upang makauwi ka."
  },
  {
    "i": 7033,
    "b": 6,
    "c": 719,
    "r": 719,
    "o": 10,
    "t": "Nguni't hindi na inibig ng lalake na magpahinga roon nang gabing yaon, kundi siya'y tumindig at yumaon at tinapat ang Jebus (na siyang Jerusalem): at may dala siyang dalawang magkatuwang na asno na gayak; ang kaniyang babae ay kasama rin niya."
  },
  {
    "i": 7034,
    "b": 6,
    "c": 719,
    "r": 719,
    "o": 11,
    "t": "Nang sila'y nasa tabi na ng Jebus, ang araw ay nananaw; at sinabi ng bataan sa kaniyang panginoon, Isinasamo ko sa iyo na halina, at tayo'y lumiko sa bayang ito ng mga Jebuseo, at tumigil dito."
  },
  {
    "i": 7035,
    "b": 6,
    "c": 719,
    "r": 719,
    "o": 12,
    "t": "At sinabi ng kaniyang panginoon sa kaniya, Hindi tayo liliko sa bayan ng iba, na hindi sa mga anak ni Israel; kundi dadaan tayo sa Gabaa."
  },
  {
    "i": 7036,
    "b": 6,
    "c": 719,
    "r": 719,
    "o": 13,
    "t": "At sinabi niya sa kaniyang alipin, Halina at tayo'y lumapit sa isa sa mga dakong ito; at tayo'y titigil sa Gabaa o sa Rama."
  },
  {
    "i": 7037,
    "b": 6,
    "c": 719,
    "r": 719,
    "o": 14,
    "t": "Sa gayo'y nagdaan sila at nagpatuloy ng kanilang paglakad; at nilubugan sila ng araw sa malapit sa Gabaa, na nauukol sa Benjamin."
  },
  {
    "i": 7038,
    "b": 6,
    "c": 719,
    "r": 719,
    "o": 15,
    "t": "At sila'y lumiko roon, upang pumasok na tumigil sa Gabaa: at sila'y pumasok, at naupo sila sa lansangan ng bayan: sapagka't walang taong magpatuloy sa kanila."
  },
  {
    "i": 7039,
    "b": 6,
    "c": 719,
    "r": 719,
    "o": 16,
    "t": "At, narito, may umuwing isang matandang lalake na galing sa kaniyang paggawa sa bukid sa paglubog ng araw; ang lalake nga'y taga lupaing maburol ng Ephraim, at nakikipamayan sa Gabaa; nguni't ang mga tao sa dakong yaon ay mga Benjamita."
  },
  {
    "i": 7040,
    "b": 6,
    "c": 719,
    "r": 719,
    "o": 17,
    "t": "At itiningin niya ang kaniyang mga mata, at nakita niya ang naglalakbay sa lansangan ng bayan; at sinabi ng matandang lalake, Saan ka paroroon? at saan ka nanggaling?"
  },
  {
    "i": 7041,
    "b": 6,
    "c": 719,
    "r": 719,
    "o": 18,
    "t": "At sinabi niya sa kaniya, Kami ay nagdadaang mula sa Bethlehem-juda na patungo sa malayong dako ng lupaing maburol ng Ephraim; tagaroon ako at ako'y naparon sa Bethlehem-juda: at ako'y pasasabahay ng Panginoon; at walang taong magpatuloy sa akin."
  },
  {
    "i": 7042,
    "b": 6,
    "c": 719,
    "r": 719,
    "o": 19,
    "t": "Gayon man ay may dayami at damo para sa aming mga asno; at may tinapay at alak naman para sa akin, at sa iyong lingkod na babae, at sa batang kasama ng iyong mga lingkod: walang kakulangang anomang bagay,"
  },
  {
    "i": 7043,
    "b": 6,
    "c": 719,
    "r": 719,
    "o": 20,
    "t": "At sinabi ng matandang lalake, Kapayapaan nawa ang sumaiyo; sa anomang paraa'y pabayaan mo sa akin ang lahat ng iyong mga kailangan: at huwag ka lamang tumigil sa lansangan."
  },
  {
    "i": 7044,
    "b": 6,
    "c": 719,
    "r": 719,
    "o": 21,
    "t": "Sa gayo'y kaniyang ipinasok sa kaniyang bahay, at binigyan ng pagkain ang mga asno: at sila'y naghugas ng kanilang mga paa, at nagkainan at naginuman."
  },
  {
    "i": 7045,
    "b": 6,
    "c": 719,
    "r": 719,
    "o": 22,
    "t": "Nang nangatutuwa na ang kanilang mga puso, narito, ang mga lalake sa bayan, na ilang hamak na tao, ay kinubkob ang bahay sa palibot, na hinahampas ang pintuan; at sila'y nagsalita sa may-ari ng bahay, sa matanda, na sinasabi, Ilabas mo ang lalake na pumasok sa iyong bahay upang makilala namin siya."
  },
  {
    "i": 7046,
    "b": 6,
    "c": 719,
    "r": 719,
    "o": 23,
    "t": "At lumabas sa kanila ang lalake, ang may-ari ng bahay, at sinabi sa kanila, Huwag, mga kapatid ko, isinasamo ko sa inyong huwag kayong gumawa ng ganiyang kasamaan; yamang ang lalaking ito'y pumasok sa aking bahay, ay huwag ninyong gawin ang kaululang ito."
  },
  {
    "i": 7047,
    "b": 6,
    "c": 719,
    "r": 719,
    "o": 24,
    "t": "Narito, nandito ang aking anak na dalaga, at ang kaniyang babae; akin silang ilalabas ngayon, at pangayupapain ninyo sila, at gawin ninyo sa kanila ang magalingin ninyo sa kanila: nguni't sa lalaking ito ay huwag kayong gumawa ng anomang masama."
  },
  {
    "i": 7048,
    "b": 6,
    "c": 719,
    "r": 719,
    "o": 25,
    "t": "Nguni't hindi siya dininig ng mga lalake: sa gayo'y hinawakan ng lalake ang kaniyang babae at inilabas sa kanila: at sinipingan nila siya, at hinalay buong gabi hanggang sa kinaumagahan; at nang magbukang liwayway, ay pinayaon nila siya."
  },
  {
    "i": 7049,
    "b": 6,
    "c": 719,
    "r": 719,
    "o": 26,
    "t": "Nang magkagayo'y dumating ang babae, pagbubukang liwayway, at nabuwal sa pintuan ng bahay ng lalake, na kinaroroonan ng kaniyang panginoon, hanggang sa lumiwanag."
  },
  {
    "i": 7050,
    "b": 6,
    "c": 719,
    "r": 719,
    "o": 27,
    "t": "At bumangon ang kaniyang panginoon ng kinaumagahan, at ibinukas ang mga pinto ng bahay, at lumabas na nagpatuloy ng kaniyang lakad: at, narito, ang babae na kaniyang kinakasama ay nakabuwal sa pintuan ng bahay, na ang kaniyang mga kamay ay nasa tayuan."
  },
  {
    "i": 7051,
    "b": 6,
    "c": 719,
    "r": 719,
    "o": 28,
    "t": "At sinabi niya sa kaniya, Bumangon ka, at tayo na; nguni't walang sumagot: nang magkagayo'y kaniyang isinakay sa asno; at ang lalake ay bumangon, at napasa kaniyang dako."
  },
  {
    "i": 7052,
    "b": 6,
    "c": 719,
    "r": 719,
    "o": 29,
    "t": "At nang siya'y pumasok sa kaniyang bahay, ay kumuha siya ng isang sundang, at itinaga sa kaniyang babae, at pinagputolputol siya ayon sa kaniyang buto, ng labing dalawang putol; at ipinadala siya sa lahat ng hangganan ng Israel."
  },
  {
    "i": 7053,
    "b": 6,
    "c": 719,
    "r": 719,
    "o": 30,
    "t": "At nangyari, na lahat ng nakakita ay nagsabi, Walang ganitong gawang ginawa o nakita man mula sa araw na umahon ang mga anak ni Israel na mula sa lupain ng Egipto hanggang sa araw na ito: kayo'y magdilidili, pumayo, at magsalita."
  },
  {
    "i": 7054,
    "b": 6,
    "c": 720,
    "r": 720,
    "o": 1,
    "t": "Nang magkagayo'y lumabas ang lahat ng mga anak ni Israel, at ang kapisanan ay nagpisang gaya ng isang tao sa Panginoon sa Mizpa, mula sa Dan hanggang sa Beer-seba, na kalakip ng lupain ng Galaad."
  },
  {
    "i": 7055,
    "b": 6,
    "c": 720,
    "r": 720,
    "o": 2,
    "t": "At nagsiharap ang mga pinuno ng buong bayan, sa makatuwid baga'y ng lahat ng mga lipi ng Israel, sa kapulungan ng bayan ng Dios, na apat na raang libong lalake na humahawak ng tabak."
  },
  {
    "i": 7056,
    "b": 6,
    "c": 720,
    "r": 720,
    "o": 3,
    "t": "(Nabalitaan nga ng mga anak ni Benjamin na umahon ang mga anak ni Israel sa Mizpa.) At sinabi ng mga anak ni Israel, Saysayin ninyo sa amin kung bakit ang kasamaang ito ay nangyari?"
  },
  {
    "i": 7057,
    "b": 6,
    "c": 720,
    "r": 720,
    "o": 4,
    "t": "At ang Levita, ang asawa ng babaing pinatay, ay sumagot at kaniyang sinabi, Ako'y naparoon sa Gabaa na ukol sa Benjamin, ako at ang aking babae upang tumigil."
  },
  {
    "i": 7058,
    "b": 6,
    "c": 720,
    "r": 720,
    "o": 5,
    "t": "At bumangon ang mga lalake sa Gabaa laban sa akin, at kinubkob ang bahay sa palibot laban sa akin nang kinagabihan; ako'y kanilang pinagakalaang patayin, at kanilang dinahas ang aking babae, at siya'y namatay."
  },
  {
    "i": 7059,
    "b": 6,
    "c": 720,
    "r": 720,
    "o": 6,
    "t": "At aking kinuha ang aking babae, at aking pinagputolputol, at ipinadala ko sa buong lupain ng mana ng Israel: sapagka't sila'y nagkasala ng kalibugan at ng kaululan sa Israel."
  },
  {
    "i": 7060,
    "b": 6,
    "c": 720,
    "r": 720,
    "o": 7,
    "t": "Narito, kayong mga anak ni Israel, kayong lahat, ibigay ninyo rito ang inyong payo at pasiya."
  },
  {
    "i": 7061,
    "b": 6,
    "c": 720,
    "r": 720,
    "o": 8,
    "t": "At ang buong bayan ay bumangong parang isang tao, na nagsasabi, Hindi na babalik ang sinoman sa amin sa kaniyang tolda, ni uuwi man ang sinoman sa amin sa kaniyang bahay."
  },
  {
    "i": 7062,
    "b": 6,
    "c": 720,
    "r": 720,
    "o": 9,
    "t": "Kundi ngayo'y ito ang bagay na aming gagawin sa Gabaa; magsisiahon kami laban sa kaniya na aming pagsasapalaran;"
  },
  {
    "i": 7063,
    "b": 6,
    "c": 720,
    "r": 720,
    "o": 10,
    "t": "At magsisikuha kami ng sangpung lalake sa isang daan, sa lahat ng mga lipi ng Israel, at isang daan sa isang libo, at isang libo sa sangpung libo, upang ipagbaon ng pagkain ang bayan, upang kanilang gawin pagparoon nila sa Gabaa ng Benjamin ang ayon sa buong kaululang kanilang ginawa sa Israel."
  },
  {
    "i": 7064,
    "b": 6,
    "c": 720,
    "r": 720,
    "o": 11,
    "t": "Sa gayo'y nagpipisan ang lahat ng mga lalake ng Israel laban sa bayang yaon, na nagtibay na magkakapisang parang isang tao."
  },
  {
    "i": 7065,
    "b": 6,
    "c": 720,
    "r": 720,
    "o": 12,
    "t": "At nagsugo ang mga lipi ng Israel ng mga lalake sa buong lipi ng Benjamin, na sinasabi, Anong kasamaan ito na nangyari sa gitna ninyo?"
  },
  {
    "i": 7066,
    "b": 6,
    "c": 720,
    "r": 720,
    "o": 13,
    "t": "Ngayon nga'y ibigay ninyo ang mga lalake, ang mga hamak na tao, na nasa Gabaa, upang aming patayin sila, at alisin ang kasamaan sa Israel. Nguni't hindi dininig ng mga anak ni Benjamin ang tinig ng kanilang mga kapatid na mga anak ni Israel."
  },
  {
    "i": 7067,
    "b": 6,
    "c": 720,
    "r": 720,
    "o": 14,
    "t": "At nagpisan ang mga anak ni Benjamin sa mga bayang patungo sa Gabaa, upang lumabas na makibaka laban sa mga anak ni Israel."
  },
  {
    "i": 7068,
    "b": 6,
    "c": 720,
    "r": 720,
    "o": 15,
    "t": "At ang mga anak ni Benjamin ay binilang nang araw na yaon sa mga bayan, na dalawang pu't anim na libong lalake na humahawak ng tabak, bukod pa ang mga tumatahan sa Gabaa na binilang, na pitong daang piling lalake."
  },
  {
    "i": 7069,
    "b": 6,
    "c": 720,
    "r": 720,
    "o": 16,
    "t": "Sa kabuoan ng bayang ito ay may pitong daang piling lalake na kaliwete: na bawa't isa'y nakapagpapahilagpos ng pagpapatama ng bato sa isang buhok, at hindi sumasala."
  },
  {
    "i": 7070,
    "b": 6,
    "c": 720,
    "r": 720,
    "o": 17,
    "t": "At binilang ang mga lalake sa Israel, bukod pa ang sa Benjamin, ay apat na raang libong lalake na humahawak ng tabak: lahat ng mga ito ay mga lalaking mangdidigma."
  },
  {
    "i": 7071,
    "b": 6,
    "c": 720,
    "r": 720,
    "o": 18,
    "t": "At bumangon ang mga anak ni Israel, at nagsiahon sa Beth-el upang sumangguni sa Dios; at kanilang sinabi, Sino ang unang aahon sa amin upang makibaka laban sa mga anak ni Benjamin? At sinabi ng Panginoon, Ang Juda ang unang aahon."
  },
  {
    "i": 7072,
    "b": 6,
    "c": 720,
    "r": 720,
    "o": 19,
    "t": "At nagsibangon ang mga anak ni Israel sa kinaumagahan, at humantong laban sa Gabaa."
  },
  {
    "i": 7073,
    "b": 6,
    "c": 720,
    "r": 720,
    "o": 20,
    "t": "At lumabas ang mga lalake ng Israel upang makibaka laban sa Benjamin; at humanay ang mga lalake ng Israel sa Gabaa, sa pakikibaka laban sa kanila."
  },
  {
    "i": 7074,
    "b": 6,
    "c": 720,
    "r": 720,
    "o": 21,
    "t": "At lumabas ang mga anak ni Benjamin sa Gabaa at ibinuwal sa lupa sa mga Israelita sa araw na yaon ay dalawang pu't dalawang libong lalake."
  },
  {
    "i": 7075,
    "b": 6,
    "c": 720,
    "r": 720,
    "o": 22,
    "t": "At ang bayan, ang mga lalake ng Israel, ay nagpakatapang, at humanay uli sa pakikibaka sa dakong kanilang hinanayan nang unang araw."
  },
  {
    "i": 7076,
    "b": 6,
    "c": 720,
    "r": 720,
    "o": 23,
    "t": "At nagsiahon ang mga anak ni Israel, at nagsiiyak sa harap ng Panginoon hanggang sa kinahapunan; at sila'y sumangguni sa Panginoon, na sinasabi, Lalapit ba uli ako upang makibaka laban sa mga anak ni Benjamin na aking kapatid? At sinabi ng Panginoon. Umahon ka laban sa kanila."
  },
  {
    "i": 7077,
    "b": 6,
    "c": 720,
    "r": 720,
    "o": 24,
    "t": "At lumapit uli ang mga anak ni Israel laban sa mga anak ni Benjamin nang ikalawang araw."
  },
  {
    "i": 7078,
    "b": 6,
    "c": 720,
    "r": 720,
    "o": 25,
    "t": "At lumabas ang sa Benjamin sa Gabaa laban sa kanila nang ikalawang araw, at nabuwal uli sa lupa sa mga anak ni Israel ay labing walong libong lalake; lahat ng mga ito ay humahawak ng tabak."
  },
  {
    "i": 7079,
    "b": 6,
    "c": 720,
    "r": 720,
    "o": 26,
    "t": "Nang magkagayo'y nagsiahon ang lahat ng mga anak ni Israel, at ang buong bayan, at nagsiparoon sa Bethel, at nagsiiyak, at nagsiupo roon sa harap ng Panginoon, at nagsipagayuno nang araw na yaon hanggang sa kinahapunan; at sila'y naghandog ng mga handog na susunugin at ng mga handog tungkol sa kapayapaan sa harap ng Panginoon."
  },
  {
    "i": 7080,
    "b": 6,
    "c": 720,
    "r": 720,
    "o": 27,
    "t": "At itinanong ng mga anak ni Israel sa Panginoon (sapagka't ang kaban ng tipan ng Dios ay nandoon nang mga araw na yaon,"
  },
  {
    "i": 7081,
    "b": 6,
    "c": 720,
    "r": 720,
    "o": 28,
    "t": "At si Phinees, na anak ni Eleazar, na anak ni Aaron, ay tumayo sa harap niyaon nang mga araw na yaon,) na sinasabi, Lalabas ba ako uli upang makibaka laban sa mga anak ni Benjamin na aking kapatid, o magtitigil ako? At sinabi ng Panginoon, Umahon ka; sapagka't bukas ay ibibigay ko siya sa iyong kamay."
  },
  {
    "i": 7082,
    "b": 6,
    "c": 720,
    "r": 720,
    "o": 29,
    "t": "At bumakay ang Israel laban sa Gabaa, sa buong palibot."
  },
  {
    "i": 7083,
    "b": 6,
    "c": 720,
    "r": 720,
    "o": 30,
    "t": "At nagsiahon ang mga anak ni Israel laban sa mga anak ni Benjamin nang ikatlong araw, at humanay laban sa Gabaa, gaya ng dati."
  },
  {
    "i": 7084,
    "b": 6,
    "c": 720,
    "r": 720,
    "o": 31,
    "t": "At ang mga anak ni Benjamin ay nagsilabas laban sa bayan, na ipinalayo sa bayan; at kanilang pinasimulang sinaktan at pinatay ang bayan gaya ng dati, sa mga lansangan, na ang isa'y umahon sa Beth-el, at ang isa'y sa Gabaa, sa bukid, na may tatlong pung lalake ng Israel."
  },
  {
    "i": 7085,
    "b": 6,
    "c": 720,
    "r": 720,
    "o": 32,
    "t": "At sinabi ng mga anak ni Benjamin, Sila'y nangasaktan sa harap natin, gaya ng una. Nguni't sinabi ng mga anak ni Israel, Tayo'y tumakas, at palabasin natin sila mula sa bayan hanggang sa mga lansangan."
  },
  {
    "i": 7086,
    "b": 6,
    "c": 720,
    "r": 720,
    "o": 33,
    "t": "At lahat ng mga lalake sa Israel ay bumangon sa kanilang dako, at nagsihanay sa Baal-tamar: at ang mga bakay ng Israel ay nagsilabas mula sa kanilang dako, sa makatuwid baga'y mula sa Maare-Gabaa."
  },
  {
    "i": 7087,
    "b": 6,
    "c": 720,
    "r": 720,
    "o": 34,
    "t": "At nagsidating laban sa Gabaa ang sangpung libong piling lalake sa buong Israel, at ang pagbabaka ay lumala: nguni't hindi nila naalaman na ang kasamaan ay malapit na sa kanila."
  },
  {
    "i": 7088,
    "b": 6,
    "c": 720,
    "r": 720,
    "o": 35,
    "t": "At sinaktan ng Panginoon ang Benjamin sa harap ng Israel: at pinatay ng mga anak ni Israel sa Benjamin nang araw na yaon ay dalawang pu't limang libo at isang daang lalake: lahat ng mga ito'y humahawak ng tabak."
  },
  {
    "i": 7089,
    "b": 6,
    "c": 720,
    "r": 720,
    "o": 36,
    "t": "Sa gayo'y nakita ng mga anak ni Benjamin na sila'y nasaktan: sapagka't binigyang kaluwagan ng mga lalake ng Israel ang Benjamin, sapagka't sila'y umaasa sa mga bakay na kanilang inilagay laban sa Gabaa."
  },
  {
    "i": 7090,
    "b": 6,
    "c": 720,
    "r": 720,
    "o": 37,
    "t": "At nangagmadali ang mga bakay at nagsidaluhong sa Gabaa, at nangagpatuloy ang mga bakay, at sinugatan ang buong bayan ng talim ng tabak."
  },
  {
    "i": 7091,
    "b": 6,
    "c": 720,
    "r": 720,
    "o": 38,
    "t": "Nagkaroon nga ng palatandaan ang mga anak ng Israel at ang mga bakay, na sila'y gagawa ng alapaap na usok na pauusukin mula sa bayan."
  },
  {
    "i": 7092,
    "b": 6,
    "c": 720,
    "r": 720,
    "o": 39,
    "t": "At nang ang mga lalake ng Israel ay nagsipihit mula sa pagbabaka, at pinasimulang sinaktan at pinatay ng Benjamin ang mga lalake ng Israel na may tatlong pung lalake: sapagka't kanilang sinabi, Walang pagsalang sila'y nasaktan sa harap natin gaya ng unang pagbabaka."
  },
  {
    "i": 7093,
    "b": 6,
    "c": 720,
    "r": 720,
    "o": 40,
    "t": "Nguni't nang ang alapaap ay magpasimulang umilanglang mula sa bayan, sa isang haliging usok, ang mga Benjaminita ay lumingon sa likuran, at, narito, ang apoy ng buong bayan ay napaiilanglang sa langit."
  },
  {
    "i": 7094,
    "b": 6,
    "c": 720,
    "r": 720,
    "o": 41,
    "t": "At nangagbalik ang mga lalake ng Israel, at ang mga lalake ng Benjamin ay nangabalisa: sapagka't kanilang nakita na ang kasamaan ay dumating sa kanila."
  },
  {
    "i": 7095,
    "b": 6,
    "c": 720,
    "r": 720,
    "o": 42,
    "t": "Kaya't kanilang itinalikod ang kanilang likod sa harap ng mga lalake ng Israel, na nangagsitungo sa ilang; nguni't hinabol silang mainam ng pakikibaka; at yaong nangagsilabas sa mga bayan, ay nagsilipol sa kanila sa gitna ng ilang."
  },
  {
    "i": 7096,
    "b": 6,
    "c": 720,
    "r": 720,
    "o": 43,
    "t": "Kanilang kinubkob ang mga Benjamita sa palibot, at kanilang hinabol, at kanilang inabutan sa pahingahang dako hanggang sa tapat ng Gabaa, sa dakong sinisikatan ng araw."
  },
  {
    "i": 7097,
    "b": 6,
    "c": 720,
    "r": 720,
    "o": 44,
    "t": "At nabuwal sa Benjamin, ay labing walong libong lalake; lahat ng mga ito ay mga lalaking may tapang."
  },
  {
    "i": 7098,
    "b": 6,
    "c": 720,
    "r": 720,
    "o": 45,
    "t": "At sila'y nagsiliko at nagsitakas sa dakong ilang sa malaking bato sa Rimmon. At hinabol nila sa mga lansangan ang limang libong lalake; at hinabol silang mainam hanggang sa Gidom, at pumatay sa kanila ng dalawang libong lalake."
  },
  {
    "i": 7099,
    "b": 6,
    "c": 720,
    "r": 720,
    "o": 46,
    "t": "Na ano pa't lahat na nabuwal nang araw na yaon sa Benjamin ay dalawang pu't limang libong lalake na humawak ng tabak; lahat ng mga ito ay mga lalaking may tapang."
  }
]
