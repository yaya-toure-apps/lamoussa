[
  {
    "i": 33300,
    "b": 53,
    "c": 5511,
    "r": 5511,
    "o": 3,
    "t": "Nguni't ako'y natatakot, baka sa anomang paraan, kung paanong si Eva ay nadaya ng ahas sa kaniyang katusuhan, ang inyong walang malay at malinis na mga pagiisip na kay Cristo ay pasamain."
  },
  {
    "i": 33301,
    "b": 53,
    "c": 5511,
    "r": 5511,
    "o": 4,
    "t": "Sapagka't kung yaong paririto ay mangaral ng ibang Jesus, na hindi namin ipinangaral, o kung kayo'y nagsisitanggap ng ibang espiritu na hindi ninyo tinanggap, o ibang evangelio na hindi ninyo tinanggap, ay mabuting pagtiisan ninyo."
  },
  {
    "i": 33302,
    "b": 53,
    "c": 5511,
    "r": 5511,
    "o": 5,
    "t": "Sapagka't inaakala kong sa anoman ay hindi ako huli sa lubhang mga dakilang apostol."
  },
  {
    "i": 33303,
    "b": 53,
    "c": 5511,
    "r": 5511,
    "o": 6,
    "t": "Datapuwa't bagaman ako ay magaspang sa pananalita, gayon ma'y hindi ako sa kaalaman; hindi, kundi sa lahat ng paraan ay ipinahayag namin ito sa inyo."
  },
  {
    "i": 33304,
    "b": 53,
    "c": 5511,
    "r": 5511,
    "o": 7,
    "t": "Ako nga baga'y nagkasala sa pagpapakababa ko sa aking sarili, upang kayo'y mangataas dahil sa ipinangaral ko sa inyo na walang bayad ang evangelio ng Dios?"
  },
  {
    "i": 33305,
    "b": 53,
    "c": 5511,
    "r": 5511,
    "o": 8,
    "t": "Aking sinamsaman ang ibang mga iglesia, sa pagtanggap ko ng upa sa kanila, upang ipangasiwa ko sa inyo;"
  },
  {
    "i": 33306,
    "b": 53,
    "c": 5511,
    "r": 5511,
    "o": 9,
    "t": "At pagka ako'y kaharap ninyo at ako'y nagkukulang ng ikabubuhay, ako'y hindi naging pasan sa kanino man; sapagka't mga kapatid nang sila'y manggaling sa Macedonia ay tumakip ng aming pangangailangan; at sa lahat ng mga bagay ay pinagingatan kong huwag maging pasanin ninyo, at magiingat nga ako."
  },
  {
    "i": 33307,
    "b": 53,
    "c": 5511,
    "r": 5511,
    "o": 10,
    "t": "Kung paanong nasa akin ang katotohanan ni Cristo, sinoman ay hindi makapipigil sa akin sa pagmamapuring ito sa mga dako ng Acaya."
  },
  {
    "i": 33308,
    "b": 53,
    "c": 5511,
    "r": 5511,
    "o": 11,
    "t": "Bakit? sapagka't hindi ko baga kayo iniibig? Nalalaman ng Dios."
  },
  {
    "i": 33309,
    "b": 53,
    "c": 5511,
    "r": 5511,
    "o": 12,
    "t": "Datapuwa't ang aking ginagawa ay siya kong gagawin, upang maputol ko ang kadahilanan sa mga nagnanasa ng kadahilanan; upang sa anomang ipinagmamapuri nila ay mangasumpungan sila na gaya namin."
  },
  {
    "i": 33310,
    "b": 53,
    "c": 5511,
    "r": 5511,
    "o": 13,
    "t": "Sapagka't ang mga gayong tao ay mga bulaang apostol, mga magdarayang manggagawa, na nangagpapakunwaring mga apostol ni Cristo."
  },
  {
    "i": 33311,
    "b": 53,
    "c": 5511,
    "r": 5511,
    "o": 14,
    "t": "At hindi katakataka: sapagka't si Satanas man ay nagpapakunwaring anghel ng kaliwanagan."
  },
  {
    "i": 33312,
    "b": 53,
    "c": 5511,
    "r": 5511,
    "o": 15,
    "t": "Hindi malaking bagay nga na ang kaniyang mga ministro naman ay magpakunwari na waring ministro ng katuwiran; na ang kanilang wakas ay masasangayon sa kanilang mga gawa."
  },
  {
    "i": 33313,
    "b": 53,
    "c": 5511,
    "r": 5511,
    "o": 16,
    "t": "Muling sinasabi ko, Huwag isipin ng sinoman na ako'y mangmang; nguni't kung gayon, gayon ma'y tanggapin ninyo akong gaya ng isang mangmang, upang ako naman ay makapagmapuri ng kaunti."
  },
  {
    "i": 33314,
    "b": 53,
    "c": 5511,
    "r": 5511,
    "o": 17,
    "t": "Ang ipinangungusap ko ay hindi ko ipinangungusap ayon sa Panginoon, kundi gaya ng sa kamangmangan, sa pagkakatiwalang ito sa pagmamapuri."
  },
  {
    "i": 33315,
    "b": 53,
    "c": 5511,
    "r": 5511,
    "o": 18,
    "t": "Yamang maraming nagmamapuri ayon sa laman, ako nama'y magmamapuri."
  },
  {
    "i": 33316,
    "b": 53,
    "c": 5511,
    "r": 5511,
    "o": 19,
    "t": "Sapagka't pinagtitiisan ninyo na may kasayahan ang mga mangmang, palibhasa'y marurunong kayo."
  },
  {
    "i": 33317,
    "b": 53,
    "c": 5511,
    "r": 5511,
    "o": 20,
    "t": "Sapagka't inyong pinagtitiisan ang sinoman, kung kayo'y inaalipin, kung kayo'y sinasakmal, kung kayo'y binibihag, kung siya'y nagpapalalo, kung kayo'y sinasampal sa mukha."
  },
  {
    "i": 33318,
    "b": 53,
    "c": 5511,
    "r": 5511,
    "o": 21,
    "t": "Sinasalita ko ang tungkol sa kapulaan, na wari ay naging mahina kami. Nguni't kung ang sinoman ay matapang sa anoman (nangungusap ako sa kamangmangan), ako'y matapang din naman."
  },
  {
    "i": 33319,
    "b": 53,
    "c": 5511,
    "r": 5511,
    "o": 22,
    "t": "Sila baga'y mga Hebreo? ako man. Sila baga'y mga Israelita? ako man. Sila baga'y binhi ni Abraham? ako man."
  },
  {
    "i": 33320,
    "b": 53,
    "c": 5511,
    "r": 5511,
    "o": 23,
    "t": "Sila baga'y mga ministro ni Cristo? (ako'y nangungusap na waring nasisira ang bait) lalo pa ako; sa pagpapagal ako'y lubhang sagana, sa mga bilangguan ay lubhang madalas, sa mga palo ay walang bilang, sa mga ikamamatay ay malimit."
  },
  {
    "i": 33321,
    "b": 53,
    "c": 5511,
    "r": 5511,
    "o": 24,
    "t": "Sa mga Judio ay makalimang tumanggap ako ng tigaapat na pung palo, kulang ng isa."
  },
  {
    "i": 33322,
    "b": 53,
    "c": 5511,
    "r": 5511,
    "o": 25,
    "t": "Makaitlong ako'y hinampas ng mga panghampas, minsan ako'y binato, makaitlong ako'y nabagbag, isang araw at isang gabi na ako'y nasa kalaliman ng dagat;"
  },
  {
    "i": 33323,
    "b": 53,
    "c": 5511,
    "r": 5511,
    "o": 26,
    "t": "Sa mga paglalakbay ay madalas, sa mga kapanganiban sa mga ilog, sa mga kapanganiban sa mga tulisan, sa mga kapanganiban sa aking mga kababayan, sa mga kapanganiban sa mga Gentil, sa mga kapanganiban sa bayan, sa mga kapanganiban sa mga ilang, sa mga kapanganiban sa dagat, sa mga kapanganiban sa gitna ng mga bulaang kapatid;"
  },
  {
    "i": 33324,
    "b": 53,
    "c": 5511,
    "r": 5511,
    "o": 27,
    "t": "Sa pagpapagal at sa pagdaramdam, sa mga pagpupuyat ay madalas, sa gutom at uhaw, mga pagaayuno ay madalas, sa ginaw at kahubaran."
  },
  {
    "i": 33325,
    "b": 53,
    "c": 5511,
    "r": 5511,
    "o": 28,
    "t": "Bukod sa mga bagay na yaon, ay may umiinis sa akin sa araw-araw, ang kabalisahan dahil sa lahat ng mga iglesia."
  },
  {
    "i": 33326,
    "b": 53,
    "c": 5511,
    "r": 5511,
    "o": 29,
    "t": "Sino ang nanghina, at ako'y hindi nanghina? Sino ang napapatisod, at ako'y di nagdaramdam?"
  },
  {
    "i": 33327,
    "b": 53,
    "c": 5511,
    "r": 5511,
    "o": 30,
    "t": "Kung kinakailangang ako'y magmapuri, ako'y magmamapuri sa mga bagay na nauukol sa aking kahinaan."
  },
  {
    "i": 33328,
    "b": 53,
    "c": 5511,
    "r": 5511,
    "o": 31,
    "t": "Ang Dios at Ama ng Panginoong Jesus, na mapalad magpakailan pa man, ang nakakaalam na ako'y hindi nagsisinungaling."
  },
  {
    "i": 33329,
    "b": 53,
    "c": 5511,
    "r": 5511,
    "o": 32,
    "t": "Sa Damasco ay binantayan ng gobernador na sakop ng haring Aretas ang bayan ng mga taga Damasco, upang ako'y hulihin:"
  },
  {
    "i": 33330,
    "b": 53,
    "c": 5511,
    "r": 5511,
    "o": 33,
    "t": "At sa isang dungawan, ay napahugos ako sa kuta, sa isang balaong, at ako'y nakatanan sa kanilang mga kamay."
  },
  {
    "i": 33331,
    "b": 53,
    "c": 5512,
    "r": 5512,
    "o": 1,
    "t": "Kinakailangang ako'y magmapuri, bagaman ito'y hindi nararapat; nguni't aking sasaysayin ang mga pangitain ko at mga pahayag ng Panginoon."
  },
  {
    "i": 33332,
    "b": 53,
    "c": 5512,
    "r": 5512,
    "o": 2,
    "t": "Nakikilala ko ang isang lalake kay Cristo, na mayroong nang labingapat na taon (maging sa katawan, aywan ko; o maging sa labas ng katawan, aywan ko; Dios ang nakaaalam) na inagaw hanggang sa ikatlong langit."
  },
  {
    "i": 33333,
    "b": 53,
    "c": 5512,
    "r": 5512,
    "o": 3,
    "t": "At nakikilala ko ang taong iyan (maging sa katawan, o sa labas ng katawan, aywan ko; Dios ang nakaaalam),"
  },
  {
    "i": 33334,
    "b": 53,
    "c": 5512,
    "r": 5512,
    "o": 4,
    "t": "Na kung paanong siya'y inagaw sa Paraiso, at nakarinig ng mga salitang di masayod na hindi nararapat salitain ng tao."
  },
  {
    "i": 33335,
    "b": 53,
    "c": 5512,
    "r": 5512,
    "o": 5,
    "t": "Tungkol sa taong yaon ako'y magmamapuri: nguni't tungkol sa aking sarili ay hindi ako magmamapuri, maliban na sa aking mga kahinaan."
  },
  {
    "i": 33336,
    "b": 53,
    "c": 5512,
    "r": 5512,
    "o": 6,
    "t": "Sapagka't kung ibigin kong ako'y magmapuri, ay hindi ako magiging mangmang; sapagka't sasalitain ko ang katotohanan: nguni't nagpipigil ako, baka ang sinoman ay magakalang ako'y mataas sa nakikita niya sa akin, o naririnig sa akin."
  },
  {
    "i": 33337,
    "b": 53,
    "c": 5512,
    "r": 5512,
    "o": 7,
    "t": "At nang ako'y huwag magpalalo ng labis dahil sa kadakilaan ng mga pahayag, ay binigyan ako ng isang tinik sa laman, ng isang sugo ni Satanas, upang ako'y tampalin, nang ako'y huwag magpalalo ng labis."
  },
  {
    "i": 33338,
    "b": 53,
    "c": 5512,
    "r": 5512,
    "o": 8,
    "t": "Tungkol dito'y makaitlo akong nanalangin sa Panginoon, upang ilayo ito sa akin."
  },
  {
    "i": 33339,
    "b": 53,
    "c": 5512,
    "r": 5512,
    "o": 9,
    "t": "At siya'y nagsabi sa akin, Ang aking biyaya ay sapat na sa iyo: sapagka't ang aking kapangyarihan ay nagiging sakdal sa kahinaan. Kaya't bagkus akong magmamapuri na may malaking galak sa aking kahinaan upang manahan nawa sa akin ang kapangyarihan ni Cristo."
  },
  {
    "i": 33340,
    "b": 53,
    "c": 5512,
    "r": 5512,
    "o": 10,
    "t": "Kaya nga ako'y nagagalak sa mga kahinaan, sa mga pagkaapi, sa mga pangangailangan, sa mga pagkakausig, sa mga paghihinagpis, dahil kay Cristo: sapagka't pagka ako'y mahina, ako nga'y malakas."
  },
  {
    "i": 33341,
    "b": 53,
    "c": 5512,
    "r": 5512,
    "o": 11,
    "t": "Ako'y naging mangmang: pinilit ninyo ako; ako sana'y dapat ninyong purihin: sapagka't sa anoman ay hindi ako naging huli sa lubhang mga dakilang apostol, bagaman ako'y walang kabuluhan."
  },
  {
    "i": 33342,
    "b": 53,
    "c": 5512,
    "r": 5512,
    "o": 12,
    "t": "Tunay na ang mga tanda ng apostol ay pawang nangyari sa inyo sa buong pagtitiis, sa pamamagitan ng mga tanda at mga kababalaghan at ng mga gawang makapangyarihan."
  },
  {
    "i": 33343,
    "b": 53,
    "c": 5512,
    "r": 5512,
    "o": 13,
    "t": "Sapagka't ano nga ang inyong ikinahuli sa ibang mga iglesia, kundi ang ako'y hindi naging pasanin ninyo? ipatawad ninyo sa akin ang kamaliang ito."
  },
  {
    "i": 33344,
    "b": 53,
    "c": 5512,
    "r": 5512,
    "o": 14,
    "t": "Narito, ito ang ikatlo na ako'y handang pumariyan sa inyo; at ako'y hindi magiging pasanin ninyo: sapagka't hindi ko hinahanap ang inyo, kundi kayo: sapagka't hindi nararapat ipagtipon ng mga anak ang mga magulang, kundi ng mga magulang ang mga anak."
  },
  {
    "i": 33345,
    "b": 53,
    "c": 5512,
    "r": 5512,
    "o": 15,
    "t": "At ako'y gugugol ng may malaking kagalakan at pagugugol dahil sa inyong mga kaluluwa. Kung kayo'y iniibig ko ng lalong higit, ako baga'y iniibig ng kaunti?"
  },
  {
    "i": 33346,
    "b": 53,
    "c": 5512,
    "r": 5512,
    "o": 16,
    "t": "Datapuwa't magkagayon man, ako'y hindi naging pasan sa inyo; kundi dahil sa pagkatuso ko, kayo'y hinuli ko sa daya."
  },
  {
    "i": 33347,
    "b": 53,
    "c": 5512,
    "r": 5512,
    "o": 17,
    "t": "Kayo baga'y aking dinaya sa pamamagitan ng sinoman sa mga sinugo sa inyo?"
  },
  {
    "i": 33348,
    "b": 53,
    "c": 5512,
    "r": 5512,
    "o": 18,
    "t": "Pinamanhikan ko si Tito, at sinugo kong kasama niya ang kapatid. Kayo baga'y dinaya ni Tito? hindi baga kami ay nagsilakad sa isang Espiritu? hindi baga kami ay nagsisunod sa gayon ding mga hakbang?"
  },
  {
    "i": 33349,
    "b": 53,
    "c": 5512,
    "r": 5512,
    "o": 19,
    "t": "Iniisip ninyo na sa buong panahong ito'y kami ay nangagdadahilan sa inyo. Sa paningin ng Dios ay nangagsasalita kami sa pangalan ni Cristo. Datapuwa't ang lahat ng mga bagay, mga minamahal, ay sa inyong mga ikatitibay."
  },
  {
    "i": 33350,
    "b": 53,
    "c": 5512,
    "r": 5512,
    "o": 20,
    "t": "Natatakot nga ako na baka sa anomang paraan, kung ako'y dumating ay kayo'y masumpungan kong hindi gaya ng ibig ko, at ako ay inyong masumpungang hindi gaya ng ibig ninyo; baka sa anomang paraan ay magkaroon ng pagtatalo, mga paninibugho, mga kagalitan, mga pagkakampikampi, mga pagsirang-puri, mga paghatid-dumapit, mga kapalaluan, mga pagkakagulo;"
  },
  {
    "i": 33351,
    "b": 53,
    "c": 5512,
    "r": 5512,
    "o": 21,
    "t": "Baka pagka ako'y dumating na muli ay ako'y pababain ng Dios ko sa harapan ninyo, at ako'y malumbay dahil sa marami sa nangagkasalang una, at hindi nangagsisi sa karumihan at sa pakikiapid at sa kalibugan na ginawa nila."
  },
  {
    "i": 33352,
    "b": 53,
    "c": 5513,
    "r": 5513,
    "o": 1,
    "t": "Ito ang ikatlo na ako'y paririyan sa inyo. Sa bibig ng dalawang saksi o ng tatlo ay papagtibayin ang bawa't salita."
  },
  {
    "i": 33353,
    "b": 53,
    "c": 5513,
    "r": 5513,
    "o": 2,
    "t": "Sinabi ko na nang una, at muling aking ipinagpapauna, gaya nang ako'y nahaharap ng ikalawa, gayon din ngayon, na ako'y wala sa harapan, sa mga nagkasala nang una, at sa mga iba pa, na kung ako'y pumariyang muli ay hindi ko na patatawarin;"
  },
  {
    "i": 33354,
    "b": 53,
    "c": 5513,
    "r": 5513,
    "o": 3,
    "t": "Yamang nagsisihanap kayo ng isang katunayan na si Cristo ay nagsasalita sa akin; na siya sa inyo'y hindi mahina, kundi sa inyo'y makapangyarihan:"
  },
  {
    "i": 33355,
    "b": 53,
    "c": 5513,
    "r": 5513,
    "o": 4,
    "t": "Sapagka't siya'y ipinako sa krus dahil sa kahinaan, gayon ma'y nabubuhay siya dahil sa kapangyarihan ng Dios. Sapagka't kami naman ay sa kaniya'y mahihina, nguni't kami ay mabubuhay na kasama niya sa kapangyarihan ng Dios sa inyo."
  },
  {
    "i": 33356,
    "b": 53,
    "c": 5513,
    "r": 5513,
    "o": 5,
    "t": "Siyasatin ninyo ang inyong sarili, kung kayo'y nangasa pananampalataya; subukin ninyo ang inyong sarili. Hindi baga ninyo nalalaman sa ganang inyong sarili, na si Jesucristo ay nasa inyo? maliban na nga kung kayo'y itinakuwil na."
  },
  {
    "i": 33357,
    "b": 53,
    "c": 5513,
    "r": 5513,
    "o": 6,
    "t": "Nguni't inaasahan ko na inyong mangakikilala na kami ay hindi itinakuwil."
  },
  {
    "i": 33358,
    "b": 53,
    "c": 5513,
    "r": 5513,
    "o": 7,
    "t": "Ngayo'y idinadalangin namin sa Dios na kayo'y huwag magsigawa ng masama; hindi upang kami'y mangakitang subok, kundi upang gawin ninyo ang may karangalan, kahit kami'y maging gaya ng itinakuwil."
  },
  {
    "i": 33359,
    "b": 53,
    "c": 5513,
    "r": 5513,
    "o": 8,
    "t": "Sapagka't kami'y walang anomang magagawang laban sa katotohanan, kundi ayon sa katotohanan."
  },
  {
    "i": 33360,
    "b": 53,
    "c": 5513,
    "r": 5513,
    "o": 9,
    "t": "Sapagka't kami'y natutuwa kung kami'y mahihina, at kayo'y malalakas: at ito naman ang idinadalangin namin, sa makatuwid baga'y ang inyong pagkasakdal."
  },
  {
    "i": 33361,
    "b": 53,
    "c": 5513,
    "r": 5513,
    "o": 10,
    "t": "Dahil dito'y sinusulat ko ang mga bagay na ito samantalang ako'y wala sa harapan, upang kung nasa harapan ay huwag akong gumamit ng kabagsikan, ayon sa kapamahalaang ibinibigay sa akin ng Panginoon sa ikatitibay, at hindi sa ikagigiba."
  },
  {
    "i": 33362,
    "b": 53,
    "c": 5513,
    "r": 5513,
    "o": 11,
    "t": "Sa katapustapusan, mga kapatid, paalam na. Mangagpakasakdal kayo; mangaaliw kayo; mangagkaisa kayo ng pagiisip; mangabuhay kayo sa kapayapaan: at ang Dios ng pagibig at ng kapayapaan ay sasa inyo."
  },
  {
    "i": 33363,
    "b": 53,
    "c": 5513,
    "r": 5513,
    "o": 12,
    "t": "Mangagbatian ang isa't isa sa inyo ng banal na halik."
  },
  {
    "i": 33364,
    "b": 53,
    "c": 5513,
    "r": 5513,
    "o": 13,
    "t": "Binabati kayo ng lahat ng mga banal."
  },
  {
    "i": 33365,
    "b": 54,
    "c": 5601,
    "r": 5601,
    "o": 1,
    "t": "Si Pablo, na Apostol (hindi mula sa mga tao, ni sa pamamagitan man ng tao, kundi sa pamamagitan ni Jesucristo, at ng Dios Ama, na siyang sa kaniya'y muling bumuhay;)"
  },
  {
    "i": 33366,
    "b": 54,
    "c": 5601,
    "r": 5601,
    "o": 2,
    "t": "At ang lahat ng mga kapatid na mga kasama ko, sa mga iglesia ng Galacia:"
  },
  {
    "i": 33367,
    "b": 54,
    "c": 5601,
    "r": 5601,
    "o": 3,
    "t": "Sumainyo nawa ang biyaya at kapayapaang mula sa Dios na Ama, at sa ating Panginoong Jesucristo,"
  },
  {
    "i": 33368,
    "b": 54,
    "c": 5601,
    "r": 5601,
    "o": 4,
    "t": "Na siyang nagbigay sa kaniyang sarili dahil sa ating mga kasalanan, upang tayo'y mailigtas dito sa kasalukuyang masamang sanglibutan, ayon sa kalooban ng ating Dios at Ama:"
  },
  {
    "i": 33369,
    "b": 54,
    "c": 5601,
    "r": 5601,
    "o": 5,
    "t": "Na sumakaniya ang kaluwalhatian magpakailan man. Siya nawa."
  },
  {
    "i": 33370,
    "b": 54,
    "c": 5601,
    "r": 5601,
    "o": 6,
    "t": "Ako'y namamangha na kay dali ninyong nagsilipat sa ibang evangelio buhat sa tumawag sa inyo sa biyaya ni Cristo;"
  },
  {
    "i": 33371,
    "b": 54,
    "c": 5601,
    "r": 5601,
    "o": 7,
    "t": "Na ito'y hindi ibang evangelio: kundi mayroong ilan na sa inyo'y nagsisiligalig, at nangagiibig na pasamain ang evangelio ni Cristo."
  },
  {
    "i": 33372,
    "b": 54,
    "c": 5601,
    "r": 5601,
    "o": 8,
    "t": "Datapuwa't kahima't kami, o isang anghel na mula sa langit, ang mangaral sa inyo ng anomang evangelio na iba sa aming ipinangangaral sa inyo, ay matakuwil."
  },
  {
    "i": 33373,
    "b": 54,
    "c": 5601,
    "r": 5601,
    "o": 9,
    "t": "Ayon sa aming sinabi nang una, ay muling gayon ang aking sinasabi ngayon, Kung ang sinoman ay mangaral sa inyo ng anomang evangelio na iba kay sa inyong tinanggap na, ay matakuwil."
  },
  {
    "i": 33374,
    "b": 54,
    "c": 5601,
    "r": 5601,
    "o": 10,
    "t": "Sapagka't ako baga'y nanghihikayat ngayon sa mga tao o sa Dios? o ako baga'y nagsisikap na magbigay-lugod sa mga tao? kung ako'y magbibigay-lugod pa sa mga tao, ay hindi ako magiging alipin ni Cristo."
  },
  {
    "i": 33375,
    "b": 54,
    "c": 5601,
    "r": 5601,
    "o": 11,
    "t": "Sapagka't aking ipinatatalastas sa inyo, mga kapatid, tungkol sa evangelio na aking ipinangaral, na ito'y hindi ayon sa tao."
  },
  {
    "i": 33376,
    "b": 54,
    "c": 5601,
    "r": 5601,
    "o": 12,
    "t": "Sapagka't hindi ko tinanggap ito sa tao, ni itinuro man sa akin, kundi aking tinanggap sa pamamagitan ng pahayag ni Jesucristo."
  },
  {
    "i": 33377,
    "b": 54,
    "c": 5601,
    "r": 5601,
    "o": 13,
    "t": "Sapagka't inyong nabalitaan ang aking pamumuhay nang nakaraang panahon sa relihion ng mga Judio, kung paanong aking inuusig na malabis, at nilipol ang iglesia ng Dios:"
  },
  {
    "i": 33378,
    "b": 54,
    "c": 5601,
    "r": 5601,
    "o": 14,
    "t": "At ako'y nangunguna sa relihion ng mga Judio ng higit kay sa marami sa aking mga kasing gulang sa aking mga kababayan, palibhasa'y totoong masikap ako sa mga sali't-saling sabi ng aking mga magulang."
  },
  {
    "i": 33379,
    "b": 54,
    "c": 5601,
    "r": 5601,
    "o": 15,
    "t": "Nguni't nang magalingin ng Dios na siyang sa akin ay nagbukod, buhat pa sa tiyan ng aking ina, at ako'y tawagin sa pamamagitan ng kaniyang biyaya,"
  },
  {
    "i": 33380,
    "b": 54,
    "c": 5601,
    "r": 5601,
    "o": 16,
    "t": "Na ihayag ang kaniyang Anak sa akin, upang siya'y aking ipangaral sa gitna ng mga Gentil; pagkaraka'y hindi ako sumangguni sa laman at sa dugo:"
  },
  {
    "i": 33381,
    "b": 54,
    "c": 5601,
    "r": 5601,
    "o": 17,
    "t": "Ni inahon ko man sa Jerusalem silang mga apostol na nangauna sa akin: kundi sa Arabia ako naparoon; at muling nagbalik ako sa Damasco."
  },
  {
    "i": 33382,
    "b": 54,
    "c": 5601,
    "r": 5601,
    "o": 18,
    "t": "Nang makaraan nga ang tatlong taon ay umahon ako sa Jerusalem upang dalawin si Cefas, at natira akong kasama niyang labing-limang araw."
  },
  {
    "i": 33383,
    "b": 54,
    "c": 5601,
    "r": 5601,
    "o": 19,
    "t": "Nguni't wala akong nakita sa mga ibang apostol, maliban na kay Santiago na kapatid ng Panginoon."
  },
  {
    "i": 33384,
    "b": 54,
    "c": 5601,
    "r": 5601,
    "o": 20,
    "t": "Tungkol nga sa mga bagay na isinusulat ko sa inyo, narito, sa harapan ng Dios, hindi ako nagsisinungaling."
  },
  {
    "i": 33385,
    "b": 54,
    "c": 5601,
    "r": 5601,
    "o": 21,
    "t": "Pagkatapos ay naparoon ako sa mga lupain ng Siria at Cilicia."
  },
  {
    "i": 33386,
    "b": 54,
    "c": 5601,
    "r": 5601,
    "o": 22,
    "t": "At hindi pa ako nakikilala sa mukha ng mga iglesia ng Judea na pawang kay Cristo."
  },
  {
    "i": 33387,
    "b": 54,
    "c": 5601,
    "r": 5601,
    "o": 23,
    "t": "Kundi ang kanila lamang naririnig na pinaguusapan ay, Yaong umuusig sa atin nang una, ngayo'y nangangaral ng pananampalataya na nang ibang panahon ay kaniyang sinisira;"
  },
  {
    "i": 33388,
    "b": 54,
    "c": 5601,
    "r": 5601,
    "o": 24,
    "t": "At kanilang niluluwalhati ang Dios sa akin."
  },
  {
    "i": 33389,
    "b": 54,
    "c": 5602,
    "r": 5602,
    "o": 1,
    "t": "Nang makaraan nga ang labingapat na taon ay umahon akong muli sa Jerusalem na kasama si Bernabe, at isinama ko rin naman si Tito."
  },
  {
    "i": 33390,
    "b": 54,
    "c": 5602,
    "r": 5602,
    "o": 2,
    "t": "At ako'y umahon dahil sa pahayag; at isinaysay ko sa harapan nila ang evangelio na aking ipinangangaral sa gitna ng mga Gentil, datapuwa't sa harapan ng mga may dangal ay sa lihim, baka sa anomang paraan ako'y tatakbo, o tumakbo, ng walang kabuluhan."
  },
  {
    "i": 33391,
    "b": 54,
    "c": 5602,
    "r": 5602,
    "o": 3,
    "t": "Datapuwa't maging si Tito man na kasama ko, bagama't Griego, ay hindi napilit na patuli."
  },
  {
    "i": 33392,
    "b": 54,
    "c": 5602,
    "r": 5602,
    "o": 4,
    "t": "At yaon ay dahil sa mga hindi tunay na kapatid na ipinasok ng lihim, na nagsipasok ng lihim upang tiktikan ang aming kalayaan na taglay namin kay Cristo Jesus, upang kami'y ilagay nila sa pagkaalipin:"
  },
  {
    "i": 33393,
    "b": 54,
    "c": 5602,
    "r": 5602,
    "o": 5,
    "t": "Sa mga yaon ay hindi kami napahinuhod na supilin kami, kahit isang oras; upang ang katotohanan ng evangelio ay manatili sa inyo."
  },
  {
    "i": 33394,
    "b": 54,
    "c": 5602,
    "r": 5602,
    "o": 6,
    "t": "Datapuwa't ang mga wari'y may dangal ng kaunti (maging anoman sila, ay walang anoman sa akin: ang Dios ay hindi tumatanggap ng anyo ninoman) silang may dangal, sinasabi ko, ay hindi nagbahagi sa akin ng anoman:"
  },
  {
    "i": 33395,
    "b": 54,
    "c": 5602,
    "r": 5602,
    "o": 7,
    "t": "Kundi bagkus nang makita nila na sa akin ay ipinagkatiwala ang evangelio ng di-pagtutuli, gaya rin naman ng pagkakatiwala kay Pedro ng evangelio ng pagtutuli;"
  },
  {
    "i": 33396,
    "b": 54,
    "c": 5602,
    "r": 5602,
    "o": 8,
    "t": "(Sapagka't ang naghanda kay Pedro sa pagkaapostol sa pagtutuli ay naghanda rin naman sa akin sa pagkaapostol sa mga Gentil);"
  },
  {
    "i": 33397,
    "b": 54,
    "c": 5602,
    "r": 5602,
    "o": 9,
    "t": "At nang makita nila ang biyayang sa akin ay ipinagkaloob, ang mga kanang kamay ng pakikisama ay ibinigay sa akin at kay Bernabe ni Santiago at ni Cefas at ni Juan, sila na mga inaaring haligi, upang kami ay magsiparoon sa mga Gentil, at sila'y sa pagtutuli;"
  },
  {
    "i": 33398,
    "b": 54,
    "c": 5602,
    "r": 5602,
    "o": 10,
    "t": "Ang kanila lamang hinihiling ay aming alalahanin ang mga dukha; na ang bagay ring ito'y aking pinagsisikapan gawain."
  },
  {
    "i": 33399,
    "b": 54,
    "c": 5602,
    "r": 5602,
    "o": 11,
    "t": "Nguni't nang dumating si Cefas sa Antioquia, ay sumalansang ako sa kaniya ng mukhaan, sapagka't siya'y nararapat hatulan."
  }
]
