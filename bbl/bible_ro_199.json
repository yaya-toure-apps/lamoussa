[
  {
    "i": 19900,
    "b": 23,
    "c": 2535,
    "r": 2535,
    "o": 12,
    "t": "Și a fost cuvântul Domnului către Ieremia, zicând:"
  },
  {
    "i": 19901,
    "b": 23,
    "c": 2535,
    "r": 2535,
    "o": 13,
    "t": "Așa zice Domnul Savaot, Dumnezeul lui Israel: Du-te și spune oamenilor din Iuda și locuitorilor Ierusalimului: Nu veți lua învățătură ca să ascultați cuvintele Mele? zice Domnul."
  },
  {
    "i": 19902,
    "b": 23,
    "c": 2535,
    "r": 2535,
    "o": 14,
    "t": "S-au păzit cuvintele lui Ionadab, fiul lui Recab, pe care le-a poruncit fiilor săi, ca să nu bea vin, și până în ziua de azi nu au băut, ascultând porunca tatălui lor. Iar Eu v-am vorbit vouă, sculându-Mă dis-de-dimineață și vorbind, dar nu M-ați ascultat!"
  },
  {
    "i": 19903,
    "b": 23,
    "c": 2535,
    "r": 2535,
    "o": 15,
    "t": "V-am trimis pe toți slujitorii Mei, proorocii, sculându-Mă dis-de-dimineață și trimițându-i, ca să vă spună: Întoarceți-vă fiecare de la calea lui cea rea, îndreptați faptele voastre, nu mergeți după alți dumnezei ca să le slujiți și veți locui în pământul pe care l-am dat vouă și părinților voștri. Dar n-ați plecat urechea și n-ați ascultat de Mine!"
  },
  {
    "i": 19904,
    "b": 23,
    "c": 2535,
    "r": 2535,
    "o": 16,
    "t": "Astfel, fiii lui Ionadab, fiul lui Recab, au păzit porunca tatălui lor, pe care le-a poruncit-o, iar poporul acesta nu M-a ascultat!"
  },
  {
    "i": 19905,
    "b": 23,
    "c": 2535,
    "r": 2535,
    "o": 17,
    "t": "De aceea, așa zice Domnul, Dumnezeul Savaot, Dumnezeul lui Israel: Iată, voi aduce asupra lui Iuda și asupra tuturor locuitorilor Ierusalimului tot răul pe care l-am hotărât asupra lor, pentru că le-am vorbit și n-au ascultat, i-am chemat și n-au răspuns!"
  },
  {
    "i": 19906,
    "b": 23,
    "c": 2535,
    "r": 2535,
    "o": 18,
    "t": "Apoi a zis Ieremia casei Recabiților: Așa zice Domnul Savaot, Dumnezeul lui Israel: Pentru că ați ascultat de porunca lui Ionadab, tatăl vostru, ați păzit toate poruncile lui și ați făcut tot ce v-a poruncit el,"
  },
  {
    "i": 19907,
    "b": 23,
    "c": 2535,
    "r": 2535,
    "o": 19,
    "t": "de aceea, așa zice Domnul Savaot, Dumnezeul lui Israel: Nu va lipsi niciodată din casa lui Ionadab, fiul lui Recab, un om care să stea înaintea feței Mele!"
  },
  {
    "i": 19908,
    "b": 23,
    "c": 2536,
    "r": 2536,
    "o": 1,
    "t": "În anul al patrulea al lui Ioiachim, fiul lui Iosia, regele lui Iuda, a venit acest cuvânt către Ieremia de la Domnul, zicând:"
  },
  {
    "i": 19909,
    "b": 23,
    "c": 2536,
    "r": 2536,
    "o": 2,
    "t": "Ia-ți un sul de carte și scrie pe el toate cuvintele pe care ți le-am spus împotriva lui Israel, împotriva lui Iuda și împotriva tuturor neamurilor, din ziua în care am început să-ți vorbesc, din zilele lui Iosia, până în ziua aceasta."
  },
  {
    "i": 19910,
    "b": 23,
    "c": 2536,
    "r": 2536,
    "o": 3,
    "t": "Poate că, auzind casa lui Iuda tot răul pe care Eu voiesc să-l fac împotriva lor, se vor întoarce fiecare de la calea lui cea rea și le voi ierta nelegiuirea și păcatul lor."
  },
  {
    "i": 19911,
    "b": 23,
    "c": 2536,
    "r": 2536,
    "o": 4,
    "t": "Atunci a chemat Ieremia pe Baruc, fiul lui Neria, și Baruc a scris într-un sul de carte, din gura lui Ieremia, toate cuvintele pe care Domnul le spusese lui Ieremia."
  },
  {
    "i": 19912,
    "b": 23,
    "c": 2536,
    "r": 2536,
    "o": 5,
    "t": "Apoi a poruncit Ieremia lui Baruc, zicând: Eu sunt oprit și nu pot intra în casa Domnului."
  },
  {
    "i": 19913,
    "b": 23,
    "c": 2536,
    "r": 2536,
    "o": 6,
    "t": "Intră tu deci și citește în sulul pe care l-ai scris din gura mea, cuvintele Domnului, în auzul poporului, în casa Domnului, în ziua de post. Să le citești și în auzul tuturor celor din Iuda, care vin din cetățile lor."
  },
  {
    "i": 19914,
    "b": 23,
    "c": 2536,
    "r": 2536,
    "o": 7,
    "t": "Poate că rugăciunea lor va cădea înaintea Domnului și se vor întoarce fiecare de la calea lui cea rea, căci mare este mânia și urgia pe care Domnul a rostit-o împotriva poporului acestuia!"
  },
  {
    "i": 19915,
    "b": 23,
    "c": 2536,
    "r": 2536,
    "o": 8,
    "t": "Și a făcut Baruc, fiul lui Neria, tot ce-i poruncise proorocul Ieremia, citind cuvintele Domnului din carte, în casa Domnului."
  },
  {
    "i": 19916,
    "b": 23,
    "c": 2536,
    "r": 2536,
    "o": 9,
    "t": "În anul al cincilea al lui Ioiachim, fiul lui Iosia, regele lui Iuda, în luna a noua, au chemat tot poporul Ierusalimului și tot poporul care venise din cetățile lui Iuda în Ierusalim la un post înaintea Domnului."
  },
  {
    "i": 19917,
    "b": 23,
    "c": 2536,
    "r": 2536,
    "o": 10,
    "t": "Atunci a citit Baruc din carte cuvintele lui Ieremia în casa Domnului, în cămara lui Ghemariia, fiul lui Șafan, scribul, în curtea de sus, la intrarea porții celei noi a casei Domnului, în auzul întregului popor."
  },
  {
    "i": 19918,
    "b": 23,
    "c": 2536,
    "r": 2536,
    "o": 11,
    "t": "Când Micaia, fiul lui Ghemariia, fiul lui Șafan, a auzit toate cuvintele Domnului din carte,"
  },
  {
    "i": 19919,
    "b": 23,
    "c": 2536,
    "r": 2536,
    "o": 12,
    "t": "s-a coborât la casa regelui, în cămara scribului. Și iată, toți căpeteniile stăteau acolo: Elișama, scribul, Delaia, fiul lui Șemaia, Elnatan, fiul lui Acbor, Ghemariia, fiul lui Șafan, Țedechia, fiul lui Hanania, și toate celelalte căpetenii."
  },
  {
    "i": 19920,
    "b": 23,
    "c": 2536,
    "r": 2536,
    "o": 13,
    "t": "Și le-a istorisit Micaia toate cuvintele pe care le auzise, când citea Baruc în auzul poporului din carte."
  },
  {
    "i": 19921,
    "b": 23,
    "c": 2536,
    "r": 2536,
    "o": 14,
    "t": "Atunci toate căpeteniile au trimis la Baruc pe Iehudi, fiul lui Netania, fiul lui Șelemia, fiul lui Cuși, ca să-i spună: Ia cu tine sulul din care ai citit în auzul poporului și vino! Baruc, fiul lui Neria, a luat sulul și a venit la ei."
  },
  {
    "i": 19922,
    "b": 23,
    "c": 2536,
    "r": 2536,
    "o": 15,
    "t": "Și i-au zis: Așază-te și citește-l în auzul nostru! Și a citit Baruc în auzul lor."
  },
  {
    "i": 19923,
    "b": 23,
    "c": 2536,
    "r": 2536,
    "o": 16,
    "t": "Când au auzit toate cuvintele, s-au uitat înspăimântați unii la alții și au zis lui Baruc: Trebuie neapărat să-i spunem regelui toate aceste lucruri!"
  },
  {
    "i": 19924,
    "b": 23,
    "c": 2536,
    "r": 2536,
    "o": 17,
    "t": "Apoi au întrebat pe Baruc, zicând: Spune-ne, cum ai scris toate cuvintele acestea din gura lui?"
  },
  {
    "i": 19925,
    "b": 23,
    "c": 2536,
    "r": 2536,
    "o": 18,
    "t": "Baruc le-a răspuns: El îmi spunea cu gura lui toate cuvintele acestea și eu le scriam cu cerneală în carte."
  },
  {
    "i": 19926,
    "b": 23,
    "c": 2536,
    "r": 2536,
    "o": 19,
    "t": "Atunci au zis căpeteniile lui Baruc: Du-te și ascunde-te tu și Ieremia, și nimeni să nu știe unde sunteți!"
  },
  {
    "i": 19927,
    "b": 23,
    "c": 2536,
    "r": 2536,
    "o": 20,
    "t": "Apoi au intrat la rege în curte, dar au lăsat sulul în cămara lui Elișama, scribul, și au istorisit regelui toate aceste lucruri."
  },
  {
    "i": 19928,
    "b": 23,
    "c": 2536,
    "r": 2536,
    "o": 21,
    "t": "Atunci a trimis regele pe Iehudi să ia sulul și l-a luat din cămara lui Elișama, scribul. Apoi Iehudi l-a citit în auzul regelui și în auzul tuturor căpeteniilor care stăteau lângă rege."
  },
  {
    "i": 19929,
    "b": 23,
    "c": 2536,
    "r": 2536,
    "o": 22,
    "t": "Regele ședea în casa de iarnă, în luna a noua, și un vas cu cărbuni aprinși ardea înaintea lui."
  },
  {
    "i": 19930,
    "b": 23,
    "c": 2536,
    "r": 2536,
    "o": 23,
    "t": "Ori de câte ori Iehudi citea trei sau patru coloane, regele le tăia cu un cuțit de scrib și le arunca în focul din vasul cu cărbuni, până ce tot sulul a fost mistuit de focul din vasul cu cărbuni."
  },
  {
    "i": 19931,
    "b": 23,
    "c": 2536,
    "r": 2536,
    "o": 24,
    "t": "Regele și toți slujitorii lui, care au auzit toate cuvintele acestea, nu s-au înspăimântat și nici nu și-au sfâșiat hainele."
  },
  {
    "i": 19932,
    "b": 23,
    "c": 2536,
    "r": 2536,
    "o": 25,
    "t": "Elnatan, Delaia și Ghemariia au rugat pe rege să nu ardă sulul, dar el nu i-a ascultat."
  },
  {
    "i": 19933,
    "b": 23,
    "c": 2536,
    "r": 2536,
    "o": 26,
    "t": "Ci a poruncit lui Ierahmeel, fiul regelui, lui Seraia, fiul lui Azriel, și lui Șelemia, fiul lui Abdeel, să-i prindă pe Baruc, scribul, și pe proorocul Ieremia. Dar Domnul i-a ascuns."
  },
  {
    "i": 19934,
    "b": 23,
    "c": 2536,
    "r": 2536,
    "o": 27,
    "t": "După ce regele a ars sulul cu cuvintele pe care le scrisese Baruc din gura lui Ieremia, a venit cuvântul Domnului către Ieremia, zicând:"
  },
  {
    "i": 19935,
    "b": 23,
    "c": 2536,
    "r": 2536,
    "o": 28,
    "t": "Ia-ți iarăși un alt sul și scrie pe el toate cuvintele care erau în sulul dintâi, pe care l-a ars Ioiachim, regele lui Iuda!"
  },
  {
    "i": 19936,
    "b": 23,
    "c": 2536,
    "r": 2536,
    "o": 29,
    "t": "Și să spui împotriva lui Ioiachim, regele lui Iuda: Așa zice Domnul: Tu ai ars sulul acesta, zicând: Pentru ce ai scris pe el: Va veni cu siguranță regele Babilonului și va nimici țara aceasta și va face să dispară din ea oameni și animale?"
  },
  {
    "i": 19937,
    "b": 23,
    "c": 2536,
    "r": 2536,
    "o": 30,
    "t": "De aceea, așa zice Domnul împotriva lui Ioiachim, regele lui Iuda: Nu va avea pe nimeni care să stea pe scaunul lui David, și trupul lui mort va fi aruncat la căldura zilei și la gerul nopții."
  },
  {
    "i": 19938,
    "b": 23,
    "c": 2536,
    "r": 2536,
    "o": 31,
    "t": "Îi voi pedepsi pe el, pe urmașii lui și pe slujitorii lui, pentru nelegiuirea lor și voi aduce asupra lor, asupra locuitorilor Ierusalimului și asupra oamenilor din Iuda tot răul pe care l-am rostit împotriva lor, fără să asculte."
  },
  {
    "i": 19939,
    "b": 23,
    "c": 2536,
    "r": 2536,
    "o": 32,
    "t": "Ieremia a luat un alt sul și l-a dat lui Baruc, fiul lui Neria, scribul, și el a scris pe el, din gura lui Ieremia, toate cuvintele din cartea pe care o arsese Ioiachim, regele lui Iuda. Și au fost adăugate la ele multe alte cuvinte de același fel."
  },
  {
    "i": 19940,
    "b": 23,
    "c": 2537,
    "r": 2537,
    "o": 1,
    "t": "Regele Țedechia, fiul lui Iosia, a domnit în locul lui Conia, fiul lui Ioiachim, pe care Nabucodonosor, regele Babilonului, l-a pus rege peste țara lui Iuda."
  },
  {
    "i": 19941,
    "b": 23,
    "c": 2537,
    "r": 2537,
    "o": 2,
    "t": "Dar nici el, nici slujitorii lui, nici poporul țării n-au ascultat cuvintele pe care Domnul le-a spus prin gura proorocului Ieremia."
  },
  {
    "i": 19942,
    "b": 23,
    "c": 2537,
    "r": 2537,
    "o": 3,
    "t": "Regele Țedechia a trimis pe Iucal, fiul lui Șelemia, și pe preotul Țefania, fiul lui Maaseia, la proorocul Ieremia, cu aceste cuvinte: Roagă-te pentru noi Domnului, Dumnezeului nostru!"
  },
  {
    "i": 19943,
    "b": 23,
    "c": 2537,
    "r": 2537,
    "o": 4,
    "t": "Ieremia umbla liber în mijlocul poporului, căci încă nu-l puseseră la închisoare."
  },
  {
    "i": 19944,
    "b": 23,
    "c": 2537,
    "r": 2537,
    "o": 5,
    "t": "Oastea faraonului ieșise din Egipt, și când au auzit vestea aceasta, haldeenii care asediau Ierusalimul s-au depărtat de Ierusalim."
  },
  {
    "i": 19945,
    "b": 23,
    "c": 2537,
    "r": 2537,
    "o": 6,
    "t": "Atunci a fost cuvântul Domnului către proorocul Ieremia, zicând:"
  },
  {
    "i": 19946,
    "b": 23,
    "c": 2537,
    "r": 2537,
    "o": 7,
    "t": "Așa zice Domnul, Dumnezeul lui Israel: Să spuneți regelui lui Iuda, care v-a trimis la Mine ca să Mă întrebați: Iată, oastea faraonului care a pornit în ajutorul vostru se va întoarce în țara sa, în Egipt."
  },
  {
    "i": 19947,
    "b": 23,
    "c": 2537,
    "r": 2537,
    "o": 8,
    "t": "Și haldeenii se vor întoarce și vor lupta împotriva cetății acesteia, o vor cuceri și o vor arde cu foc."
  },
  {
    "i": 19948,
    "b": 23,
    "c": 2537,
    "r": 2537,
    "o": 9,
    "t": "Așa zice Domnul: Nu vă înșelați, zicând: Haldeenii se vor depărta cu totul de la noi, căci nu se vor depărta."
  },
  {
    "i": 19949,
    "b": 23,
    "c": 2537,
    "r": 2537,
    "o": 10,
    "t": "Chiar dacă ați bate toată oastea haldeenilor care luptă împotriva voastră și n-ar mai rămâne din ei decât niște bărbați răniți, tot s-ar ridica fiecare din cortul lui și ar arde cetatea aceasta cu foc."
  },
  {
    "i": 19950,
    "b": 23,
    "c": 2537,
    "r": 2537,
    "o": 11,
    "t": "Când oastea haldeenilor s-a depărtat de Ierusalim, de frica oștii faraonului,"
  },
  {
    "i": 19951,
    "b": 23,
    "c": 2537,
    "r": 2537,
    "o": 12,
    "t": "Ieremia a ieșit din Ierusalim ca să se ducă în țara lui Beniamin, ca să-și ia de acolo partea de moștenire în mijlocul poporului."
  },
  {
    "i": 19952,
    "b": 23,
    "c": 2537,
    "r": 2537,
    "o": 13,
    "t": "Când a ajuns la poarta lui Beniamin, un căpitan al gărzii, pe nume Ireia, fiul lui Șelemia, fiul lui Hanania, era acolo. El a oprit pe proorocul Ieremia, zicând: Tu vrei să treci la haldeeni!"
  },
  {
    "i": 19953,
    "b": 23,
    "c": 2537,
    "r": 2537,
    "o": 14,
    "t": "Ieremia a răspuns: Nu este adevărat! Nu vreau să trec la haldeeni! Dar Ireia nu l-a ascultat pe Ieremia, ci l-a prins și l-a dus la căpetenii."
  },
  {
    "i": 19954,
    "b": 23,
    "c": 2537,
    "r": 2537,
    "o": 15,
    "t": "Căpeteniile s-au supărat pe Ieremia, l-au bătut și l-au aruncat în temniță, în casa scribului Ionatan, pe care o transformaseră în închisoare."
  },
  {
    "i": 19955,
    "b": 23,
    "c": 2537,
    "r": 2537,
    "o": 16,
    "t": "Astfel a intrat Ieremia într-o celulă subterană și a rămas acolo multă vreme."
  },
  {
    "i": 19956,
    "b": 23,
    "c": 2537,
    "r": 2537,
    "o": 17,
    "t": "Regele Țedechia a trimis să-l aducă și l-a întrebat în secret, în palatul său: Este vreun cuvânt de la Domnul? Ieremia a răspuns: Da! Și a adăugat: Vei fi dat pe mâna regelui Babilonului!"
  },
  {
    "i": 19957,
    "b": 23,
    "c": 2537,
    "r": 2537,
    "o": 18,
    "t": "Apoi a zis Ieremia regelui Țedechia: Cu ce am păcătuit eu împotriva ta, împotriva slujitorilor tăi și împotriva poporului acesta, de m-ați aruncat în temniță?"
  },
  {
    "i": 19958,
    "b": 23,
    "c": 2537,
    "r": 2537,
    "o": 19,
    "t": "Unde sunt proorocii voștri care vă prooroceau, zicând: Nu va veni regele Babilonului împotriva voastră și împotriva țării acesteia?"
  },
  {
    "i": 19959,
    "b": 23,
    "c": 2537,
    "r": 2537,
    "o": 20,
    "t": "Acum, ascultă, te rog, domnul meu, rege, fie bine primită rugăciunea mea înaintea ta! Să nu mă mai trimiți în casa scribului Ionatan, ca să nu mor acolo!"
  },
  {
    "i": 19960,
    "b": 23,
    "c": 2537,
    "r": 2537,
    "o": 21,
    "t": "Atunci regele Țedechia a dat poruncă să-l pună pe Ieremia în curtea gărzii și să-i dea zilnic o pâine din strada brutarilor, până ce nu mai era pâine în cetate. Astfel a rămas Ieremia în curtea gărzii."
  },
  {
    "i": 19961,
    "b": 23,
    "c": 2538,
    "r": 2538,
    "o": 1,
    "t": "Șefatia, fiul lui Matan, Ghedalia, fiul lui Pașhur, Iucal, fiul lui Șelemia, și Pașhur, fiul lui Malchia, au auzit cuvintele pe care le spunea Ieremia întregului popor:"
  },
  {
    "i": 19962,
    "b": 23,
    "c": 2538,
    "r": 2538,
    "o": 2,
    "t": "Așa zice Domnul: Cel ce va rămâne în cetatea aceasta va muri ucis de sabie, de foamete și de ciumă, dar cel ce va ieși și va trece la haldeeni va trăi, viața lui va fi ca o pradă și va trăi!"
  },
  {
    "i": 19963,
    "b": 23,
    "c": 2538,
    "r": 2538,
    "o": 3,
    "t": "Așa zice Domnul: Negreșit cetatea aceasta va fi dată în mâna oștirii regelui Babilonului, care o va cuceri!"
  },
  {
    "i": 19964,
    "b": 23,
    "c": 2538,
    "r": 2538,
    "o": 4,
    "t": "Atunci căpeteniile au zis regelui: Să fie omorât omul acesta! Căci el slăbește mâinile ostașilor care au mai rămas în cetatea aceasta și mâinile întregului popor, spunându-le asemenea cuvinte. Omul acesta nu caută binele poporului acestuia, ci nenorocirea!"
  },
  {
    "i": 19965,
    "b": 23,
    "c": 2538,
    "r": 2538,
    "o": 5,
    "t": "Regele Țedechia a răspuns: Iată, este în mâinile voastre, căci regele nu poate face nimic împotriva voastră!"
  },
  {
    "i": 19966,
    "b": 23,
    "c": 2538,
    "r": 2538,
    "o": 6,
    "t": "Atunci au luat pe Ieremia și l-au aruncat în groapa lui Malchia, fiul regelui, care era în curtea gărzii. Au coborât pe Ieremia cu funii în groapă. În groapă nu era apă, ci nămol, și Ieremia s-a afundat în nămol."
  },
  {
    "i": 19967,
    "b": 23,
    "c": 2538,
    "r": 2538,
    "o": 7,
    "t": "Ebed-Melec, etiopianul, un famen care era în casa regelui, a auzit că au pus pe Ieremia în groapă. Regele ședea atunci la poarta lui Beniamin."
  },
  {
    "i": 19968,
    "b": 23,
    "c": 2538,
    "r": 2538,
    "o": 8,
    "t": "Ebed-Melec a ieșit din casa regelui și a vorbit regelui, zicând:"
  },
  {
    "i": 19969,
    "b": 23,
    "c": 2538,
    "r": 2538,
    "o": 9,
    "t": "Domnul meu, rege, au făcut rău oamenii aceștia care au făcut astfel cu proorocul Ieremia, aruncându-l în groapă. Va muri de foame acolo, căci nu mai este pâine în cetate!"
  },
  {
    "i": 19970,
    "b": 23,
    "c": 2538,
    "r": 2538,
    "o": 10,
    "t": "Atunci regele a dat poruncă etiopianului Ebed-Melec, zicând: Ia cu tine treizeci de oameni de aici și scoate pe proorocul Ieremia din groapă, înainte ca să moară!"
  },
  {
    "i": 19971,
    "b": 23,
    "c": 2538,
    "r": 2538,
    "o": 11,
    "t": "Ebed-Melec a luat cu el pe oamenii aceștia și a intrat în casa regelui, în vestiarul din casă și a luat de acolo cârpe vechi și zdrențe și le-a coborât lui Ieremia în groapă, cu funii."
  },
  {
    "i": 19972,
    "b": 23,
    "c": 2538,
    "r": 2538,
    "o": 12,
    "t": "Ebed-Melec, etiopianul, a zis lui Ieremia: Pune-ți cârpele vechi și zdrențele sub subțiori, sub funii! Și Ieremia a făcut așa."
  },
  {
    "i": 19973,
    "b": 23,
    "c": 2538,
    "r": 2538,
    "o": 13,
    "t": "Atunci au tras pe Ieremia cu funiile și l-au scos din groapă. Și Ieremia a rămas în curtea gărzii."
  },
  {
    "i": 19974,
    "b": 23,
    "c": 2538,
    "r": 2538,
    "o": 14,
    "t": "Regele Țedechia a trimis să aducă la el pe proorocul Ieremia, la a treia intrare a casei Domnului. Regele a zis lui Ieremia: Te voi întreba un lucru; să nu-mi ascunzi nimic!"
  },
  {
    "i": 19975,
    "b": 23,
    "c": 2538,
    "r": 2538,
    "o": 15,
    "t": "Ieremia a răspuns lui Țedechia: Dacă ți-l voi spune, nu mă vei omorî oare? Și dacă-ți voi da un sfat, nu mă vei asculta!"
  },
  {
    "i": 19976,
    "b": 23,
    "c": 2538,
    "r": 2538,
    "o": 16,
    "t": "Atunci regele Țedechia a jurat pe ascuns lui Ieremia, zicând: Viu este Domnul, care ne-a dat această viață, că nu te voi omorî și nu te voi da pe mâna oamenilor acestora, care caută să-ți ia viața!"
  },
  {
    "i": 19977,
    "b": 23,
    "c": 2538,
    "r": 2538,
    "o": 17,
    "t": "Atunci a zis Ieremia lui Țedechia: Așa zice Domnul, Dumnezeul Savaot, Dumnezeul lui Israel: Dacă vei ieși și te vei preda căpeteniilor regelui Babilonului, viața ta va fi cruțată și cetatea aceasta nu va fi arsă cu foc; vei trăi tu și casa ta."
  },
  {
    "i": 19978,
    "b": 23,
    "c": 2538,
    "r": 2538,
    "o": 18,
    "t": "Dar dacă nu vei ieși și nu te vei preda căpeteniilor regelui Babilonului, cetatea aceasta va fi dată pe mâna haldeenilor, care o vor arde cu foc; și tu nu vei scăpa din mâinile lor."
  },
  {
    "i": 19979,
    "b": 23,
    "c": 2538,
    "r": 2538,
    "o": 19,
    "t": "Regele Țedechia a zis lui Ieremia: Mă tem de iudeii care au trecut la haldeeni, ca nu cumva să mă dea pe mâna lor și să-și bată joc de mine!"
  },
  {
    "i": 19980,
    "b": 23,
    "c": 2538,
    "r": 2538,
    "o": 20,
    "t": "Ieremia răspunse: „Nu vei fi predat. Ascultă dar glasul Domnului, după cum ți-am vorbit, și bine îți va fi, și viața ta va fi mântuită.”"
  },
  {
    "i": 19981,
    "b": 23,
    "c": 2538,
    "r": 2538,
    "o": 21,
    "t": "Dar dacă vei refuza să ieși, iată ce mi-a arătat Domnul."
  },
  {
    "i": 19982,
    "b": 23,
    "c": 2538,
    "r": 2538,
    "o": 22,
    "t": "Iată: toate femeile care mai rămân în palatul regelui lui Iuda vor fi duse la ofițerii regelui Babilonului; și vor spune: Te-au amăgit, te-au înșelat, prietenii tăi cei buni! Picioarele tale se împotmolesc în mocirlă, iar ei au plecat!"
  },
  {
    "i": 19983,
    "b": 23,
    "c": 2538,
    "r": 2538,
    "o": 23,
    "t": "Da, toate femeile tale și copiii tăi vor fi duși la caldeeni. Și tu nu vei scăpa din mâinile lor, ci vei fi prins, în strânsoarea regelui Babilonului. Cât despre cetatea aceasta, ea va fi arsă cu foc."
  },
  {
    "i": 19984,
    "b": 23,
    "c": 2538,
    "r": 2538,
    "o": 24,
    "t": "Zedechia îi zise lui Ieremia: „Nimeni să nu știe de aceste cuvinte, altfel vei muri.”"
  },
  {
    "i": 19985,
    "b": 23,
    "c": 2538,
    "r": 2538,
    "o": 25,
    "t": "Dacă prinții vor afla despre convorbirea mea cu tine și vor veni să-ți spună: Fă-ne cunoscut ce i-ai spus regelui și ce ți-a spus regele, nu ne ascunde nimic, altfel te vom da la moarte,"
  },
  {
    "i": 19986,
    "b": 23,
    "c": 2538,
    "r": 2538,
    "o": 26,
    "t": "să le răspunzi: Îi prezentam această cerere regelui: să nu mă trimită înapoi la Ionatan, ca să mor acolo."
  },
  {
    "i": 19987,
    "b": 23,
    "c": 2538,
    "r": 2538,
    "o": 27,
    "t": "Toți prinții au venit într-adevăr să-l caute pe Ieremia și l-au întrebat. El i-a lămurit întocmai cum poruncise regele. Deci l-au lăsat în pace, căci convorbirea nu fusese auzită."
  },
  {
    "i": 19988,
    "b": 23,
    "c": 2538,
    "r": 2538,
    "o": 28,
    "t": "Și Ieremia a rămas în curtea gărzii, până când Ierusalimul a fost cucerit. Și el era acolo când Ierusalimul a fost cucerit."
  },
  {
    "i": 19989,
    "b": 23,
    "c": 2539,
    "r": 2539,
    "o": 1,
    "t": "În al nouălea an al lui Zedechia, regele lui Iuda, în luna a zecea, Nabucodonosor, regele Babilonului, a venit să atace Ierusalimul cu toată armata sa și l-au asediat."
  },
  {
    "i": 19990,
    "b": 23,
    "c": 2539,
    "r": 2539,
    "o": 2,
    "t": "În al unsprezecelea an al lui Zedechia, în luna a patra, în ziua a noua a lunii, s-a făcut o spărtură în zidul cetății."
  },
  {
    "i": 19991,
    "b": 23,
    "c": 2539,
    "r": 2539,
    "o": 3,
    "t": "Toți ofițerii regelui Babilonului, după ce au intrat, și-au stabilit cartierele la poarta de Mijloc: Nergal-Șarețer, Samgar-Nebo, Sar-Sekim, înalt demnitar, Nergal-Șarețer, mare mag, și toți ceilalți ofițeri ai regelui Babilonului —"
  },
  {
    "i": 19992,
    "b": 23,
    "c": 2539,
    "r": 2539,
    "o": 4,
    "t": "De îndată ce i-au văzut, Zedechia, regele lui Iuda, și toți războinicii săi au fugit și au ieșit din cetate, noaptea, spre grădina regelui, prin poarta dintre cele două ziduri; au luat drumul spre Araba."
  },
  {
    "i": 19993,
    "b": 23,
    "c": 2539,
    "r": 2539,
    "o": 5,
    "t": "Dar oștile caldeene i-au urmărit și l-au ajuns pe Zedechia în câmpiile Ierihonului. Făcându-l prizonier, l-au dus la Ribla, în țara Hamatului, la Nabucodonosor, regele Babilonului, care l-a judecat."
  },
  {
    "i": 19994,
    "b": 23,
    "c": 2539,
    "r": 2539,
    "o": 6,
    "t": "Regele Babilonului a poruncit să fie înjunghiați la Ribla fiii lui Zedechia sub ochii lui. De asemenea, regele Babilonului a poruncit să fie înjunghiați toți notabilii din Iuda."
  },
  {
    "i": 19995,
    "b": 23,
    "c": 2539,
    "r": 2539,
    "o": 7,
    "t": "Apoi i-a scos ochii lui Zedechia și l-a pus în lanțuri ca să-l ducă la Babilon."
  },
  {
    "i": 19996,
    "b": 23,
    "c": 2539,
    "r": 2539,
    "o": 8,
    "t": "Caldeenii au incendiat palatul regal și casele particularilor; au dărâmat zidurile Ierusalimului."
  },
  {
    "i": 19997,
    "b": 23,
    "c": 2539,
    "r": 2539,
    "o": 9,
    "t": "Nebuzaradan, comandantul gărzii, a deportat în Babilon pe restul populației lăsate în cetate, pe transfugii care se predaseră lui și pe restul artizanilor."
  },
  {
    "i": 19998,
    "b": 23,
    "c": 2539,
    "r": 2539,
    "o": 10,
    "t": "Dimpotrivă, Nebuzaradan, comandantul gărzii, a lăsat în țara lui Iuda pe aceia dintre popor care erau săraci și nu posedau nimic; în același timp, le-a împărțit vii și câmpuri."
  },
  {
    "i": 19999,
    "b": 23,
    "c": 2539,
    "r": 2539,
    "o": 11,
    "t": "În ceea ce-l privește pe Ieremia, Nabucodonosor, regele Babilonului, îi dăduse această poruncă lui Nebuzaradan, comandantul gărzii:"
  }
]
