[
  {
    "i": 28800,
    "b": 47,
    "c": 4907,
    "r": 4907,
    "o": 28,
    "t": "Datapuwa't siya'y sumagot at sinabi sa kaniya, Oo, Panginoon; kahit ang mga aso sa ilalim ng dulang ay nagsisikain ng mga mumo ng mga anak."
  },
  {
    "i": 28801,
    "b": 47,
    "c": 4907,
    "r": 4907,
    "o": 29,
    "t": "At sinabi niya sa kaniya, Dahil sa sabing ito humayo ka; nakaalis na ang demonio sa iyong anak."
  },
  {
    "i": 28802,
    "b": 47,
    "c": 4907,
    "r": 4907,
    "o": 30,
    "t": "At umuwi siya sa kaniyang bahay, at naratnan ang anak na nakahiga sa higaan, at nakaalis na ang demonio."
  },
  {
    "i": 28803,
    "b": 47,
    "c": 4907,
    "r": 4907,
    "o": 31,
    "t": "At siya'y muling umalis sa mga hangganan ng Tiro, at napasa Sidon hanggang sa dagat ng Galilea, na kaniyang tinahak ang mga hangganan ng Decapolis."
  },
  {
    "i": 28804,
    "b": 47,
    "c": 4907,
    "r": 4907,
    "o": 32,
    "t": "At dinala nila sa kaniya ang isang bingi at utal; at ipinamanhik nila sa kaniya na kaniyang ipatong ang kaniyang kamay sa kaniya."
  },
  {
    "i": 28805,
    "b": 47,
    "c": 4907,
    "r": 4907,
    "o": 33,
    "t": "At siya'y inihiwalay niya ng bukod sa karamihan, at isinuot ang kaniyang mga daliri sa mga tainga niya, at siya'y lumura, at hinipo ang kaniyang dila;"
  },
  {
    "i": 28806,
    "b": 47,
    "c": 4907,
    "r": 4907,
    "o": 34,
    "t": "At pagkatingala sa langit, ay siya'y nagbuntong-hininga, at sinabi sa kaniya, Ephatha, sa makatuwid baga'y, Mabuksan."
  },
  {
    "i": 28807,
    "b": 47,
    "c": 4907,
    "r": 4907,
    "o": 35,
    "t": "At nangabuksan ang kaniyang mga pakinig, at nakalag ang tali ng kaniyang dila, at siya'y nakapagsalitang malinaw."
  },
  {
    "i": 28808,
    "b": 47,
    "c": 4907,
    "r": 4907,
    "o": 36,
    "t": "At ipinagbilin niya sa kanila na kanino mang tao ay huwag nilang sabihin: nguni't kung kailan lalong ipinagbabawal niya sa kanila, ay lalo namang kanilang ibinabantog."
  },
  {
    "i": 28809,
    "b": 47,
    "c": 4907,
    "r": 4907,
    "o": 37,
    "t": "At sila'y nangagtataka ng di kawasa, na nangagsasabi, Mabuti ang pagkagawa niya sa lahat ng mga bagay; kaniyang binibigyang pakinig pati ng mga bingi, at pinapagsasalita ang mga pipi."
  },
  {
    "i": 28810,
    "b": 47,
    "c": 4908,
    "r": 4908,
    "o": 1,
    "t": "Nang mga araw na yaon, nang magkaroong muli ng maraming tao, at wala silang mangakain, ay tinawag niya ang kaniyang mga alagad, at sinabi sa kanila,"
  },
  {
    "i": 28811,
    "b": 47,
    "c": 4908,
    "r": 4908,
    "o": 2,
    "t": "Nahahabag ako sa karamihan, sapagka't tatlong araw nang sila'y nangatira sa akin, at walang mangakain:"
  },
  {
    "i": 28812,
    "b": 47,
    "c": 4908,
    "r": 4908,
    "o": 3,
    "t": "At kung sila'y pauwiin kong nangagugutom sa kanilang mga tahanan, ay magsisipanglupaypay sila sa daan; at nagsipanggaling sa malayo ang ilan sa kanila."
  },
  {
    "i": 28813,
    "b": 47,
    "c": 4908,
    "r": 4908,
    "o": 4,
    "t": "At nagsisagot sa kaniya ang kaniyang mga alagad, Paanong mabubusog ninoman ang mga taong ito ng tinapay dito sa isang ilang na dako?"
  },
  {
    "i": 28814,
    "b": 47,
    "c": 4908,
    "r": 4908,
    "o": 5,
    "t": "At kaniyang tinanong sila, Ilang tinapay mayroon kayo? At sinabi nila, Pito."
  },
  {
    "i": 28815,
    "b": 47,
    "c": 4908,
    "r": 4908,
    "o": 6,
    "t": "At iniutos niya sa karamihan na magsiupo sa lupa; at kinuha niya ang pitong tinapay, at pagkapagpasalamat, ay pinagputolputol niya, at ibinigay sa kaniyang mga alagad, upang ihain sa kanila; at inihain nila sa karamihan."
  },
  {
    "i": 28816,
    "b": 47,
    "c": 4908,
    "r": 4908,
    "o": 7,
    "t": "At mayroon silang ilang maliliit na isda: at nang mapagpala ang mga ito, ay ipinagutos niya na ihain din naman ang mga ito sa kanila."
  },
  {
    "i": 28817,
    "b": 47,
    "c": 4908,
    "r": 4908,
    "o": 8,
    "t": "At sila'y nagsikain, at nangabusog: at kanilang pinulot ang lumabis sa mga pinagputolputol, na pitong bakol na puno."
  },
  {
    "i": 28818,
    "b": 47,
    "c": 4908,
    "r": 4908,
    "o": 9,
    "t": "At sila'y may mga apat na libo: at pinayaon niya sila."
  },
  {
    "i": 28819,
    "b": 47,
    "c": 4908,
    "r": 4908,
    "o": 10,
    "t": "At pagdaka'y lumulan siya sa daong na kasama ang kaniyang mga alagad, at napasa mga sakop ng Dalmanuta."
  },
  {
    "i": 28820,
    "b": 47,
    "c": 4908,
    "r": 4908,
    "o": 11,
    "t": "At nagsilabas ang mga Fariseo, at nangagpasimulang makipagtalo sa kaniya, na hinahanapan siya ng isang tandang mula sa langit, na tinutukso siya."
  },
  {
    "i": 28821,
    "b": 47,
    "c": 4908,
    "r": 4908,
    "o": 12,
    "t": "At nagbuntong-hininga siya ng malalim sa kaniyang espiritu, at nagsabi, Bakit humahanap ng tanda ang lahing ito? katotohanang sinasabi ko sa inyo, Walang tandang ibibigay sa lahing ito."
  },
  {
    "i": 28822,
    "b": 47,
    "c": 4908,
    "r": 4908,
    "o": 13,
    "t": "At sila'y iniwan niya, at muling pagkalulan sa daong ay tumawid sa kabilang ibayo."
  },
  {
    "i": 28823,
    "b": 47,
    "c": 4908,
    "r": 4908,
    "o": 14,
    "t": "At nangalimutan nilang magsipagdala ng tinapay; at wala sila kundi isang tinapay sa daong."
  },
  {
    "i": 28824,
    "b": 47,
    "c": 4908,
    "r": 4908,
    "o": 15,
    "t": "At ipinagbilin niya sa kanila, na nagsabi, Tingnan ninyo, mangagingat kayo sa lebadura ng mga Fariseo at sa lebadura ni Herodes."
  },
  {
    "i": 28825,
    "b": 47,
    "c": 4908,
    "r": 4908,
    "o": 16,
    "t": "At nangagkatuwiranan sila-sila rin, na nangagsasabi, Wala tayong tinapay."
  },
  {
    "i": 28826,
    "b": 47,
    "c": 4908,
    "r": 4908,
    "o": 17,
    "t": "At pagkahalata nito ni Jesus ay sinabi sa kanila, Bakit nangagbubulaybulay kayo, sapagka't wala kayong tinapay? hindi pa baga ninyo napaghahalata, ni napaguunawa man? nangagmatigas na baga ang inyong puso?"
  },
  {
    "i": 28827,
    "b": 47,
    "c": 4908,
    "r": 4908,
    "o": 18,
    "t": "Mayroon kayong mga mata, hindi baga kayo nangakakakita? at mayroon kayong mga tainga, hindi baga kayo nangakakarinig? at hindi baga ninyo nangaaalaala?"
  },
  {
    "i": 28828,
    "b": 47,
    "c": 4908,
    "r": 4908,
    "o": 19,
    "t": "Nang aking pagputolputulin ang limang tinapay sa limang libong lalake, ilang bakol na puno ng mga pinagputolputol ang inyong binuhat? Sinabi nila sa kaniya, Labingdalawa."
  },
  {
    "i": 28829,
    "b": 47,
    "c": 4908,
    "r": 4908,
    "o": 20,
    "t": "At nang pagputolputulin ang pitong tinapay sa apat na libo, ilang bakol na puno ng mga pinagputolputol ang binuhat ninyo? At sinabi nila sa kaniya, Pito."
  },
  {
    "i": 28830,
    "b": 47,
    "c": 4908,
    "r": 4908,
    "o": 21,
    "t": "At sinabi niya sa kanila, Hindi pa baga ninyo napaguunawa?"
  },
  {
    "i": 28831,
    "b": 47,
    "c": 4908,
    "r": 4908,
    "o": 22,
    "t": "At nagsidating sila sa Betsaida. At dinala nila sa kaniya ang isang lalaking bulag, at ipinamanhik sa kaniya na siya'y hipuin."
  },
  {
    "i": 28832,
    "b": 47,
    "c": 4908,
    "r": 4908,
    "o": 23,
    "t": "At hinawakan niya sa kamay ang lalaking bulag, at dinala niya sa labas ng nayon; at nang maluraan ang kaniyang mga mata, at maipatong ang kaniyang mga kamay sa kaniya, ay kaniyang tinanong siya, Nakakakita ka baga ng anoman?"
  },
  {
    "i": 28833,
    "b": 47,
    "c": 4908,
    "r": 4908,
    "o": 24,
    "t": "At siya'y tumingala, at nagsabi, Nakakakita ako ng mga tao; sapagka't namamasdan ko silang tulad sa mga punong kahoy, na nagsisilakad."
  },
  {
    "i": 28834,
    "b": 47,
    "c": 4908,
    "r": 4908,
    "o": 25,
    "t": "Saka ipinatong na muli sa kaniyang mga mata ang mga kamay niya; at siya'y tumitig, at gumaling, at nakita niyang maliwanag ang lahat ng mga bagay."
  },
  {
    "i": 28835,
    "b": 47,
    "c": 4908,
    "r": 4908,
    "o": 26,
    "t": "At pinauwi niya siya sa kaniyang tahanan, na sinasabi, Huwag kang pumasok kahit sa nayon."
  },
  {
    "i": 28836,
    "b": 47,
    "c": 4908,
    "r": 4908,
    "o": 27,
    "t": "At pumaroon si Jesus, at ang kaniyang mga alagad sa mga nayon ng Cesarea ni Filipo: at sa daan ay itinanong niya sa kaniyang mga alagad, na sinabi sa kanila, Ano baga ang sabi ng mga tao kung sino ako?"
  },
  {
    "i": 28837,
    "b": 47,
    "c": 4908,
    "r": 4908,
    "o": 28,
    "t": "At sinaysay nila sa kaniya, na sinasabi, Si Juan Bautista; at ang mga iba, si Elias; datapuwa't ang mga iba, Isa sa mga propeta."
  },
  {
    "i": 28838,
    "b": 47,
    "c": 4908,
    "r": 4908,
    "o": 29,
    "t": "At tinanong niya sila, Datapuwa't ano ang sabi ninyo kung sino ako? Sumagot si Pedro at nagsabi sa kaniya, Ikaw ang Cristo."
  },
  {
    "i": 28839,
    "b": 47,
    "c": 4908,
    "r": 4908,
    "o": 30,
    "t": "At ipinagbilin niya sa kanila na huwag sabihin kanino man ang tungkol sa kaniya."
  },
  {
    "i": 28840,
    "b": 47,
    "c": 4908,
    "r": 4908,
    "o": 31,
    "t": "At siya'y nagpasimulang magturo sa kanila, na ang Anak ng tao ay kinakailangang magbata na maraming mga bagay, at itakuwil ng matatanda, at ng mga pangulong saserdote, at ng mga eskriba, at patayin, at pagkaraan ng tatlong araw ay muling magbangon."
  },
  {
    "i": 28841,
    "b": 47,
    "c": 4908,
    "r": 4908,
    "o": 32,
    "t": "At hayag na sinabi niya ang pananalitang ito. At isinama siya ni Pedro, at pinasimulang siya'y pagwikaan."
  },
  {
    "i": 28842,
    "b": 47,
    "c": 4908,
    "r": 4908,
    "o": 33,
    "t": "Datapuwa't paglingap niya sa palibot, at pagtingin sa kaniyang mga alagad, ay pinagwikaan si Pedro, at sinabi, Lumagay ka sa likuran ko, Satanas; sapagka't hindi mo pinagiisip ang mga bagay na ukol sa Dios, kundi ang mga bagay na ukol sa mga tao."
  },
  {
    "i": 28843,
    "b": 47,
    "c": 4908,
    "r": 4908,
    "o": 34,
    "t": "At pinalapit niya sa kaniya ang karamihan pati ng kaniyang mga alagad, at sa kanila'y sinabi, Kung ang sinomang tao ay ibig sumunod sa akin, ay tumanggi sa kaniyang sarili, at pasanin ang kaniyang krus, at sumunod sa akin."
  },
  {
    "i": 28844,
    "b": 47,
    "c": 4908,
    "r": 4908,
    "o": 35,
    "t": "Sapagka't ang sinomang magibig iligtas ang kaniyang buhay ay mawawalan nito: at ang sinomang mawalan ng kaniyang buhay dahil sa akin at sa evangelio ay maililigtas yaon."
  },
  {
    "i": 28845,
    "b": 47,
    "c": 4908,
    "r": 4908,
    "o": 36,
    "t": "Sapagka't ano ang mapapakinabang ng tao, na makamtan ang buong sanglibutan, at mapapahamak ang kaniyang buhay?"
  },
  {
    "i": 28846,
    "b": 47,
    "c": 4908,
    "r": 4908,
    "o": 37,
    "t": "Sapagka't anong ibibigay ng tao na katumbas sa kaniyang buhay?"
  },
  {
    "i": 28847,
    "b": 47,
    "c": 4908,
    "r": 4908,
    "o": 38,
    "t": "Sapagka't ang sinomang magmakahiya sa akin at sa aking mga salita sa lahing ito na mapangalunya at makasalanan, ay ikahihiya rin naman siya ng Anak ng tao, pagparito niyang nasa kaluwalhatian ng kaniyang Ama na kasama ng mga banal na anghel."
  },
  {
    "i": 28848,
    "b": 47,
    "c": 4909,
    "r": 4909,
    "o": 1,
    "t": "At sinabi niya sa kanila, Katotohanang sinasabi ko sa inyo, May ilan sa nangakatayong ito, na hindi matitikman sa anomang paraan ang kamatayan, hanggang sa makita nila ang kaharian ng Dios na dumarating na may kapangyarihan."
  },
  {
    "i": 28849,
    "b": 47,
    "c": 4909,
    "r": 4909,
    "o": 2,
    "t": "At pagkaraan ng anim na araw, ay isinama ni Jesus si Pedro, at si Santiago, at si Juan, at sila'y dinalang bukod sa isang mataas na bundok: at siya'y nagbagong-anyo sa harap nila;"
  },
  {
    "i": 28850,
    "b": 47,
    "c": 4909,
    "r": 4909,
    "o": 3,
    "t": "At ang kaniyang mga damit ay nangagningning, na nagsiputing maigi, na ano pa't sinomang magpapaputi sa lupa ay hindi makapagpapaputi ng gayon."
  },
  {
    "i": 28851,
    "b": 47,
    "c": 4909,
    "r": 4909,
    "o": 4,
    "t": "At doo'y napakita sa kanila si Elias na kasama si Moises: at sila'y nakikipagusap kay Jesus."
  },
  {
    "i": 28852,
    "b": 47,
    "c": 4909,
    "r": 4909,
    "o": 5,
    "t": "At sumagot si Pedro at sinabi kay Jesus, Rabi, mabuti sa atin ang tayo'y dumito: at magsigawa kami ng tatlong tabernakulo; isa ang sa iyo, at isa ang kay Moises, at isa ang kay Elias."
  },
  {
    "i": 28853,
    "b": 47,
    "c": 4909,
    "r": 4909,
    "o": 6,
    "t": "Sapagka't hindi niya nalalaman kung ano ang isasagot; sapagka't sila'y lubhang nangatakot."
  },
  {
    "i": 28854,
    "b": 47,
    "c": 4909,
    "r": 4909,
    "o": 7,
    "t": "At dumating ang isang alapaap na sa kanila'y lumilim: at may isang tinig na nanggaling sa alapaap, Ito ang sinisinta kong Anak; siya ang inyong pakinggan."
  },
  {
    "i": 28855,
    "b": 47,
    "c": 4909,
    "r": 4909,
    "o": 8,
    "t": "At karakaraka'y sa biglang paglingap nila sa palibotlibot, ay wala silang nakitang sinoman, kundi si Jesus lamang na kasama nila."
  },
  {
    "i": 28856,
    "b": 47,
    "c": 4909,
    "r": 4909,
    "o": 9,
    "t": "At habang nagsisibaba sila sa bundok, ay ipinagbilin niya sa kanila na sa kanino man ay huwag nilang sabihin ang kanilang nakita, maliban na pagka ang Anak ng tao ay magbangong maguli sa mga patay."
  },
  {
    "i": 28857,
    "b": 47,
    "c": 4909,
    "r": 4909,
    "o": 10,
    "t": "At kanilang iningatan ang pananalitang ito, na nangagtatanungan sila-sila kung ano ang kahulugan ng pagbabangong maguli sa mga patay."
  },
  {
    "i": 28858,
    "b": 47,
    "c": 4909,
    "r": 4909,
    "o": 11,
    "t": "At tinanong nila siya, na sinasabi, Bakit sinasabi ng mga eskriba na kinakailangang pumarito muna si Elias?"
  },
  {
    "i": 28859,
    "b": 47,
    "c": 4909,
    "r": 4909,
    "o": 12,
    "t": "At sinabi niya sa kanila, Katotohanang si Elias ay pariritong mauna, at isasauli sa dati ang lahat ng mga bagay: at paanong nasusulat ang tungkol sa Anak ng tao, na siya'y maghihirap ng maraming bagay at pawalang halaga?"
  },
  {
    "i": 28860,
    "b": 47,
    "c": 4909,
    "r": 4909,
    "o": 13,
    "t": "Datapuwa't sinasabi ko sa inyo, na naparito na si Elias, at ginawa din naman nila sa kaniya ang anomang kanilang inibig, ayon sa nasusulat tungkol sa kaniya."
  },
  {
    "i": 28861,
    "b": 47,
    "c": 4909,
    "r": 4909,
    "o": 14,
    "t": "At pagdating nila sa mga alagad, ay nakita nilang nasa kanilang palibotlibot ang lubhang maraming mga tao, at ang mga eskriba ay nangakikipagtalo sa kanila."
  },
  {
    "i": 28862,
    "b": 47,
    "c": 4909,
    "r": 4909,
    "o": 15,
    "t": "At pagdaka'y ang buong karamihan, pagkakita nila sa kaniya, ay nangagtakang mainam, at tinakbo siya na siya'y binati."
  },
  {
    "i": 28863,
    "b": 47,
    "c": 4909,
    "r": 4909,
    "o": 16,
    "t": "At tinanong niya sila, Ano ang ipinakikipagtalo ninyo sa kanila?"
  },
  {
    "i": 28864,
    "b": 47,
    "c": 4909,
    "r": 4909,
    "o": 17,
    "t": "At isa sa karamihan ay sumagot sa kaniya, Guro, dinala ko sa iyo ang aking anak na lalake na may isang espiritung pipi;"
  },
  {
    "i": 28865,
    "b": 47,
    "c": 4909,
    "r": 4909,
    "o": 18,
    "t": "At saan man siya alihan nito, ay ibinubuwal siya: at nagbububula ang kaniyang bibig, at nagngangalit ang mga ngipin, at untiunting natutuyo: at sinabi ko sa iyong mga alagad na siya'y palabasin; at hindi nila magawa."
  },
  {
    "i": 28866,
    "b": 47,
    "c": 4909,
    "r": 4909,
    "o": 19,
    "t": "At sumagot siya sa kanila at nagsabi, Oh lahing walang pananampalataya, hanggang kailan makikisama ako sa inyo? hanggang kailan titiisin ko kayo? dalhin ninyo siya rito sa akin."
  },
  {
    "i": 28867,
    "b": 47,
    "c": 4909,
    "r": 4909,
    "o": 20,
    "t": "At dinala nila siya sa kaniya: at pagkakita niya sa kaniya, ay pagdaka'y pinapangatal siyang lubha ng espiritu; at siya'y nalugmok sa lupa, at nagpagulonggulong na bumubula ang kaniyang bibig."
  },
  {
    "i": 28868,
    "b": 47,
    "c": 4909,
    "r": 4909,
    "o": 21,
    "t": "At tinanong niya ang kaniyang ama, Kailan pang panahon nangyayari sa kaniya ito? At sinabi niya, Mula sa pagkabata."
  },
  {
    "i": 28869,
    "b": 47,
    "c": 4909,
    "r": 4909,
    "o": 22,
    "t": "At madalas na siya'y inihahagis sa apoy at sa tubig, upang siya'y patayin: datapuwa't kung mayroon kang magagawang anomang bagay, ay maawa ka sa amin, at tulungan mo kami."
  },
  {
    "i": 28870,
    "b": 47,
    "c": 4909,
    "r": 4909,
    "o": 23,
    "t": "At sinabi sa kaniya ni Jesus, Kung kaya mo! Ang lahat ng mga bagay ay may pangyayari sa kaniya na nananampalataya."
  },
  {
    "i": 28871,
    "b": 47,
    "c": 4909,
    "r": 4909,
    "o": 24,
    "t": "Pagdaka'y sumigaw ang ama ng bata, at sinabi, Nananampalataya ako; tulungan mo ang kakulangan ko ng pananampalataya."
  },
  {
    "i": 28872,
    "b": 47,
    "c": 4909,
    "r": 4909,
    "o": 25,
    "t": "At nang makita ni Jesus na dumaragsang tumatakbo ang karamihan, ay pinagwikaan niya ang karumaldumal na espiritu, na sinasabi sa kaniya, Ikaw bingi at piping espiritu, iniuutos ko sa iyo na lumabas ka sa kaniya, at huwag ka nang pumasok na muli sa kaniya."
  },
  {
    "i": 28873,
    "b": 47,
    "c": 4909,
    "r": 4909,
    "o": 26,
    "t": "At nang makapagsisisigaw, at nang siya'y mapangatal na mainam, ay lumabas siya: at ang bata'y naging anyong patay; ano pa't marami ang nagsabi, Siya'y patay."
  },
  {
    "i": 28874,
    "b": 47,
    "c": 4909,
    "r": 4909,
    "o": 27,
    "t": "Datapuwa't hinawakan siya ni Jesus sa kamay, at siya'y ibinangon; at siya'y nagtindig."
  },
  {
    "i": 28875,
    "b": 47,
    "c": 4909,
    "r": 4909,
    "o": 28,
    "t": "At nang pumasok siya sa bahay, ay tinanong siya ng lihim ng kaniyang mga alagad, Paano ito na siya'y hindi namin napalabas?"
  },
  {
    "i": 28876,
    "b": 47,
    "c": 4909,
    "r": 4909,
    "o": 29,
    "t": "At sinabi niya sa kanila, Ang ganito ay hindi mapalalabas ng anoman, maliban sa pamamagitan ng panalangin."
  },
  {
    "i": 28877,
    "b": 47,
    "c": 4909,
    "r": 4909,
    "o": 30,
    "t": "At nagsialis sila roon, at nangagdaan sa Galilea; at ayaw siyang sinomang tao'y makaalam niyaon."
  },
  {
    "i": 28878,
    "b": 47,
    "c": 4909,
    "r": 4909,
    "o": 31,
    "t": "Sapagka't tinuruan niya ang kaniyang mga alagad, at sa kanila'y sinabi, Ibibigay ang Anak ng tao sa mga kamay ng mga tao, at siya'y papatayin nila; at pagkapatay sa kaniya, ay siyang magbabangong muli pagkaraan ng ikatlong araw."
  },
  {
    "i": 28879,
    "b": 47,
    "c": 4909,
    "r": 4909,
    "o": 32,
    "t": "Nguni't hindi nila naunawa ang sabing ito, at nangatakot silang magsipagtanong sa kaniya."
  },
  {
    "i": 28880,
    "b": 47,
    "c": 4909,
    "r": 4909,
    "o": 33,
    "t": "At sila'y nagsidating sa Capernaum: at nang siya'y nasa bahay na ay tinanong niya sila, Ano ang pinagkakatuwiranan ninyo sa daan?"
  },
  {
    "i": 28881,
    "b": 47,
    "c": 4909,
    "r": 4909,
    "o": 34,
    "t": "Datapuwa't hindi sila nagsiimik: sapagka't sila-sila ay nangagtalo sa daan, kung sino ang pinakadakila."
  },
  {
    "i": 28882,
    "b": 47,
    "c": 4909,
    "r": 4909,
    "o": 35,
    "t": "At siya'y naupo, at tinawag ang labingdalawa; at sa kanila'y sinabi niya, Kung sinoman ang ibig na maging una, ay siyang mahuhuli sa lahat, at lingkod ng lahat."
  },
  {
    "i": 28883,
    "b": 47,
    "c": 4909,
    "r": 4909,
    "o": 36,
    "t": "At kinuha niya ang isang maliit na bata, at inilagay sa gitna nila: at siya'y kaniyang kinalong, na sa kanila'y sinabi niya,"
  },
  {
    "i": 28884,
    "b": 47,
    "c": 4909,
    "r": 4909,
    "o": 37,
    "t": "Ang sinomang tumanggap sa isa sa mga ganitong maliliit na bata sa aking pangalan, ay ako ang tinatanggap: at ang sinomang tumanggap sa akin, ay hindi ako ang tinatanggap, kundi yaong sa aki'y nagsugo."
  },
  {
    "i": 28885,
    "b": 47,
    "c": 4909,
    "r": 4909,
    "o": 38,
    "t": "Sinabi sa kaniya ni Juan, Guro, nakita namin ang isa na sa pangalan mo'y nagpapalabas ng mga demonio; at pinagbawalan namin siya, sapagka't hindi sumusunod sa atin."
  },
  {
    "i": 28886,
    "b": 47,
    "c": 4909,
    "r": 4909,
    "o": 39,
    "t": "Datapuwa't sinabi ni Jesus, Huwag ninyong pagbawalan siya: sapagka't walang taong gumagawa ng makapangyarihang gawa sa pangalan ko, na pagdaka'y makapagsasalita ng masama tungkol sa akin."
  },
  {
    "i": 28887,
    "b": 47,
    "c": 4909,
    "r": 4909,
    "o": 40,
    "t": "Sapagka't ang hindi laban sa atin ay sumasa atin."
  },
  {
    "i": 28888,
    "b": 47,
    "c": 4909,
    "r": 4909,
    "o": 41,
    "t": "Sapagka't ang sinomang magpainom sa inyo ng isang sarong tubig, dahil sa kayo'y kay Cristo, katotohanang sinasabi ko sa inyo, na hindi mawawala sa anomang paraan ang ganti sa kaniya."
  },
  {
    "i": 28889,
    "b": 47,
    "c": 4909,
    "r": 4909,
    "o": 42,
    "t": "At ang sinomang magbigay ng ikatitisod sa maliliit na ito na sumasampalataya sa akin, ay mabuti pa sa kaniya kung bitinan ang kaniyang leeg ng isang malaking gilingang bato, at siya'y ibulid sa dagat."
  },
  {
    "i": 28890,
    "b": 47,
    "c": 4909,
    "r": 4909,
    "o": 43,
    "t": "At kung ang kamay mo ay makapagpapatisod sa iyo, ay putulin mo: mabuti pa sa iyo ang pumasok sa buhay na pingkaw, kay sa may dalawang kamay kang mapasa impierno, sa apoy na hindi mapapatay."
  },
  {
    "i": 28891,
    "b": 47,
    "c": 4909,
    "r": 4909,
    "o": 44,
    "t": "Na doo'y hindi namamatay ang kanilang uod, at hindi namamatay ang apoy."
  },
  {
    "i": 28892,
    "b": 47,
    "c": 4909,
    "r": 4909,
    "o": 45,
    "t": "At kung ang paa mo'y makapagpapatisod sa iyo, ay putulin mo: mabuti pa sa iyo ang pumasok kang pilay sa buhay kay sa may dalawang paa kang mabulid sa impierno."
  },
  {
    "i": 28893,
    "b": 47,
    "c": 4909,
    "r": 4909,
    "o": 46,
    "t": "Na doo'y hindi namamatay ang kanilang uod, at hindi namamatay ang apoy."
  },
  {
    "i": 28894,
    "b": 47,
    "c": 4909,
    "r": 4909,
    "o": 47,
    "t": "At kung ang mata mo'y makapagpapatisod sa iyo, ay dukitin mo: mabuti pa sa iyo ang pumasok sa kaharian ng Dios na may isang mata, kay sa may dalawang mata kang mabulid sa impierno;"
  },
  {
    "i": 28895,
    "b": 47,
    "c": 4909,
    "r": 4909,
    "o": 48,
    "t": "Na doo'y hindi namamatay ang kanilang uod, at hindi namamatay ang apoy."
  },
  {
    "i": 28896,
    "b": 47,
    "c": 4909,
    "r": 4909,
    "o": 49,
    "t": "Sapagka't bawa't isa'y aasnan sa pamamagitan ng apoy."
  },
  {
    "i": 28897,
    "b": 47,
    "c": 4909,
    "r": 4909,
    "o": 50,
    "t": "Mabuti ang asin: datapuwa't kung tumabang ang asin, ay ano ang inyong ipagpapaalat? Taglayin ninyo sa inyong sarili ang asin, at kayo'y magkaroon ng kapayapaan sa isa't isa."
  },
  {
    "i": 28898,
    "b": 47,
    "c": 4910,
    "r": 4910,
    "o": 1,
    "t": "At siya'y umalis doon, at pumasok sa mga hangganan ng Judea at sa dako pa roon ng Jordan: at ang mga karamihan ay muling nakipisan sa kaniya; at, ayon sa kaniyang kinaugalian, ay muling tinuruan niya sila."
  },
  {
    "i": 28899,
    "b": 47,
    "c": 4910,
    "r": 4910,
    "o": 2,
    "t": "At nagsilapit sa kaniya ang mga Fariseo, at siya'y tinanong, Matuwid baga sa lalake na ihiwalay ang kaniyang asawa? na siya'y tinutukso."
  }
]
