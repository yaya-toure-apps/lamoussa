[
  {
    "i": 8500,
    "b": 9,
    "c": 1018,
    "r": 1018,
    "o": 22,
    "t": "Nang magkagayo'y nagsabi pa uli si Ahimaas na anak ni Sadoc kay Joab, Nguni't sa anomang kahinatnan, isinasamo ko sa iyo, na ako naman ay iyong patakbuhin na kasunod ng Cusita. At sinabi ni Joab, Bakit tatakbo ka, anak ko, dangang wala kang mapapala ng dahil sa balita?"
  },
  {
    "i": 8501,
    "b": 9,
    "c": 1018,
    "r": 1018,
    "o": 23,
    "t": "Nguni't sa anomang kahinatnan, ako'y tatakbo. At sinabi niya sa kaniya, Tumakbo ka. Nang magkagayo'y tumakbo si Ahimaas sa daan ng kapatagan, at inunahan ang Cusita."
  },
  {
    "i": 8502,
    "b": 9,
    "c": 1018,
    "r": 1018,
    "o": 24,
    "t": "Si David nga ay nakaupo sa pagitan ng dalawang pintuang-bayan: at ang bantay ay sumampa sa ibabaw ng pintuang-bayan, sa kuta, at itinanaw ang kaniyang mga mata, at tumingin, at narito, isang lalake ay tumatakbong nagiisa."
  },
  {
    "i": 8503,
    "b": 9,
    "c": 1018,
    "r": 1018,
    "o": 25,
    "t": "At sumigaw ang bantay, at isinaysay sa hari. At sinabi ng hari, Kung siya'y nagiisa, may balita sa kaniyang bibig. At siya'y nagpatuloy at lumapit."
  },
  {
    "i": 8504,
    "b": 9,
    "c": 1018,
    "r": 1018,
    "o": 26,
    "t": "At ang bantay ay nakakita ng ibang lalake na tumatakbo at tinawag ng bantay ang tanod-pinto, at sinabi, Narito, may ibang lalake na tumatakbong nagiisa. At sinabi ng hari, Siya'y may dala ring balita."
  },
  {
    "i": 8505,
    "b": 9,
    "c": 1018,
    "r": 1018,
    "o": 27,
    "t": "At sinabi ng bantay, Inaakala ko na ang takbo ng una ay gaya ng takbo ni Ahimaas na anak ni Sadoc. At sinabi ng hari, Siya'y mabuting lalake at napariritong may mabuting balita."
  },
  {
    "i": 8506,
    "b": 9,
    "c": 1018,
    "r": 1018,
    "o": 28,
    "t": "At tumawag si Ahimaas at nagsabi sa hari, Lahat ay mabuti. At siya'y nagpatirapa sa lupa sa harap ng hari, at nagsabi, Purihin ang Panginoon mong Dios, na nagbigay ng mga lalaking nagsipagtaas ng kanilang kamay laban sa aking panginoon na hari."
  },
  {
    "i": 8507,
    "b": 9,
    "c": 1018,
    "r": 1018,
    "o": 29,
    "t": "At sinabi ng hari, Ligtas ba ang binatang si Absalom? At sumagot si Ahimaas. Nang suguin ni Joab, ang lingkod ng hari, sa makatuwid baga'y ako na iyong lingkod, ako'y nakakita ng isang malaking pagkakagulo, nguni't hindi ko nalalaman kung ano."
  },
  {
    "i": 8508,
    "b": 9,
    "c": 1018,
    "r": 1018,
    "o": 30,
    "t": "At sinabi ng hari, Pumihit ka, at tumayo ka rito. At siya'y pumihit at tumayo."
  },
  {
    "i": 8509,
    "b": 9,
    "c": 1018,
    "r": 1018,
    "o": 31,
    "t": "At, narito, ang Cusita ay dumating; at sinabi ng Cusita, Balita sa aking panginoon na hari: sapagka't iginanti ka ng Panginoon sa araw na ito doon sa lahat na nagsibangon laban sa iyo."
  },
  {
    "i": 8510,
    "b": 9,
    "c": 1018,
    "r": 1018,
    "o": 32,
    "t": "At sinabi ng hari sa Cusita, Ligtas ba ang binatang si Absalom? At sumagot ang Cusita, Ang mga kaaway ng aking panginoon na hari, at yaong lahat na nagsibangon laban sa iyo upang gawan ka ng masama ay maging gaya nawa ng binatang yaon."
  },
  {
    "i": 8511,
    "b": 9,
    "c": 1019,
    "r": 1019,
    "o": 1,
    "t": "At nasaysay kay Joab; narito, ang hari ay tumatangis at namamanglaw dahil kay Absalom."
  },
  {
    "i": 8512,
    "b": 9,
    "c": 1019,
    "r": 1019,
    "o": 2,
    "t": "At ang pagtatagumpay sa araw na yaon ay naging kapanglawan sa buong bayan: sapagka't narinig ng bayan na sinasabi sa araw na yaon. Ang hari ay nahahapis dahil sa kaniyang anak."
  },
  {
    "i": 8513,
    "b": 9,
    "c": 1019,
    "r": 1019,
    "o": 3,
    "t": "At ang bayan ay pumasok sa bayan na patago sa araw na yaon, na gaya ng pagpasok ng bayang napapahiya pagka tumatakas sa pagbabaka."
  },
  {
    "i": 8514,
    "b": 9,
    "c": 1019,
    "r": 1019,
    "o": 4,
    "t": "At tinakpan ng hari ang kaniyang mukha, at ang hari ay sumigaw ng malakas. Oh anak kong Absalom, Oh Absalom, anak ko, anak ko!"
  },
  {
    "i": 8515,
    "b": 9,
    "c": 1019,
    "r": 1019,
    "o": 5,
    "t": "At pumasok si Joab sa bahay, sa hari, at nagsabi, Iyong hiniya sa araw na ito ang mga mukha ng lahat na iyong lingkod na nagligtas sa araw na ito ng iyong buhay, at ng mga buhay ng iyong mga anak na lalake at babae, at ng mga buhay ng iyong mga asawa, at ng mga buhay ng iyong mga babae;"
  },
  {
    "i": 8516,
    "b": 9,
    "c": 1019,
    "r": 1019,
    "o": 6,
    "t": "Sa iyong pagibig sa nangapopoot sa iyo, at pagkapoot sa nagsisiibig sa iyo. Sapagka't iyong inihayag sa araw na ito, na ang mga prinsipe at mga lingkod ay walang anoman sa iyo: sapagka't aking nagugunita sa araw na ito, na kung si Absalom ay nabuhay, at kaming lahat ay namatay sa araw na ito, ay disin nakapagpalugod na mabuti sa iyo."
  },
  {
    "i": 8517,
    "b": 9,
    "c": 1019,
    "r": 1019,
    "o": 7,
    "t": "Ngayon nga'y bumangon ka, ikaw ay lumabas, at magsalita na may kagandahang loob sa iyong mga lingkod: sapagka't aking isinusumpa sa pangalan ng Panginoon, na kung ikaw ay hindi lalabas, ay walang matitira sa iyong isang tao sa gabing ito: at yao'y magiging masama sa iyo kay sa lahat ng kasamaan na sumapit sa iyo mula sa iyong kabataan hanggang ngayon."
  },
  {
    "i": 8518,
    "b": 9,
    "c": 1019,
    "r": 1019,
    "o": 8,
    "t": "Nang magkagayo'y tumindig ang hari, at naupo sa pintuang-bayan. At kanilang isinaysay sa buong bayan, na sinasabi, Narito ang hari ay nakaupo sa pintuang-bayan: at ang buong bayan ay naparoon sa harap ng hari. Nakatakas nga ang Israel bawa't isa sa kaniyang tolda."
  },
  {
    "i": 8519,
    "b": 9,
    "c": 1019,
    "r": 1019,
    "o": 9,
    "t": "At ang buong bayan ay nagtatalo sa lahat ng mga lipi ng Israel, na sinasabi, Iniligtas tayo ng hari sa kamay ng ating mga kaaway; at iniligtas niya tayo sa kamay ng mga Filisteo; at ngayo'y kaniyang tinakasan si Absalom sa lupain."
  },
  {
    "i": 8520,
    "b": 9,
    "c": 1019,
    "r": 1019,
    "o": 10,
    "t": "At si Absalom na ating pinahiran ng langis, upang maging hari sa atin ay namatay sa pagbabaka. Ngayon nga'y bakit hindi kayo nagsasalita ng isang salita sa pagbabalik sa hari?"
  },
  {
    "i": 8521,
    "b": 9,
    "c": 1019,
    "r": 1019,
    "o": 11,
    "t": "At nagsugo ang haring si David kay Sadoc at kay Abiathar na mga saserdote, na sinasabi, Magsipagsalita kayo sa mga matanda sa Juda, na magsipagsabi, Bakit kayo ang huli sa pagbabalik sa hari sa kaniyang bahay? dangang ang pananalita ng buong Israel ay dumating sa hari, upang ibalik siya sa kaniyang bahay."
  },
  {
    "i": 8522,
    "b": 9,
    "c": 1019,
    "r": 1019,
    "o": 12,
    "t": "Kayo'y aking mga kapatid, kayo'y aking buto at aking laman: bakit nga kayo ang huli sa pagbabalik sa hari?"
  },
  {
    "i": 8523,
    "b": 9,
    "c": 1019,
    "r": 1019,
    "o": 13,
    "t": "At sabihin ninyo kay Amasa, Hindi ka ba aking buto at aking laman? Hatulan ng Dios ako, at lalo na, kung ikaw ay hindi maging palaging punong kawal ng mga hukbo sa harap ko na kahalili ni Joab."
  },
  {
    "i": 8524,
    "b": 9,
    "c": 1019,
    "r": 1019,
    "o": 14,
    "t": "At kaniyang ikiniling ang puso ng lahat ng mga lalake ng Juda na parang puso ng isang tao; na anopa't sila'y nagsipagsugo sa hari, na nagsisipagsabi, Ikaw ay bumalik, at ang lahat ng iyong lingkod."
  },
  {
    "i": 8525,
    "b": 9,
    "c": 1019,
    "r": 1019,
    "o": 15,
    "t": "Sa gayo'y bumalik ang hari, at naparoon sa Jordan. At ang Juda ay naparoon sa Gilgal, upang salubungin ang hari, na itawid ang hari sa Jordan."
  },
  {
    "i": 8526,
    "b": 9,
    "c": 1019,
    "r": 1019,
    "o": 16,
    "t": "At si Semei na anak ni Gera, na Benjamita, na taga Bahurim, ay nagmadali at lumusong na kasama ang mga lalake ng Juda upang salubungin ang haring si David."
  },
  {
    "i": 8527,
    "b": 9,
    "c": 1019,
    "r": 1019,
    "o": 17,
    "t": "At may isang libong lalake ng Benjamin na kasama siya, at si Siba, na alila sa sangbahayan ni Saul, at ang kaniyang labing limang anak at ang kaniyang dalawang pung alila na kasama niya; at sila'y nagsitawid sa Jordan sa harap ng hari."
  },
  {
    "i": 8528,
    "b": 9,
    "c": 1019,
    "r": 1019,
    "o": 18,
    "t": "At may tawiran naman upang tawiran ng sangbahayan ng hari, at gawin ang kaniyang inaakalang mabuti. At si Semei na anak ni Gera ay nagpatirapa sa harap ng hari, nang siya'y makatawid sa Jordan."
  },
  {
    "i": 8529,
    "b": 9,
    "c": 1019,
    "r": 1019,
    "o": 19,
    "t": "At sinabi niya sa hari, Huwag paratangan ng kasamaan ako ng aking panginoon, o alalahanin man ang ginawa na may kalikuan ng iyong lingkod sa araw na ang aking panginoon na hari ay lumabas sa Jerusalem, upang isapuso ng hari."
  },
  {
    "i": 8530,
    "b": 9,
    "c": 1019,
    "r": 1019,
    "o": 20,
    "t": "Sapagka't nalalaman ng iyong lingkod na ako'y nagkasala: kaya't, narito, ako'y naparirito sa araw na ito, na una sa lahat ng sangbahayan ni Jose upang lumusong na salubungin ang aking panginoon na hari."
  },
  {
    "i": 8531,
    "b": 9,
    "c": 1019,
    "r": 1019,
    "o": 21,
    "t": "Nguni't si Abisai na anak ni Sarvia ay sumagot, at nagsabi, Hindi ba papatayin si Semei dahil dito, sapagka't kaniyang isinumpa ang pinahiran ng langis ng Panginoon?"
  },
  {
    "i": 8532,
    "b": 9,
    "c": 1019,
    "r": 1019,
    "o": 22,
    "t": "At sinabi ni David, Ano ang ipakikialam ko sa inyo, mga anak ni Sarvia, na kayo'y magiging mga kaaway ko sa araw na ito? may sinoman bang papatayin sa araw na ito sa Israel? sapagka't di ko ba talastas na ako'y hari sa araw na ito sa Israel?"
  },
  {
    "i": 8533,
    "b": 9,
    "c": 1019,
    "r": 1019,
    "o": 23,
    "t": "At sinabi ng hari kay Semei, Ikaw ay hindi mamamatay. At ang hari ay sumumpa sa kaniya."
  },
  {
    "i": 8534,
    "b": 9,
    "c": 1019,
    "r": 1019,
    "o": 24,
    "t": "At si Mephiboseth na anak ni Saul ay lumusong na sinalubong ang hari; at hindi man siya naghugas ng kaniyang mga paa, o naggupit man ng kaniyang balbas, o nilabhan man ang kaniyang mga suot, mula sa araw na ang hari ay umalis hanggang sa araw na siya'y umuwi na payapa sa bahay."
  },
  {
    "i": 8535,
    "b": 9,
    "c": 1019,
    "r": 1019,
    "o": 25,
    "t": "At nangyari, nang siya'y dumating sa Jerusalem upang salubungin ang hari, na sinabi ng hari sa kaniya, Bakit hindi ka yumaong kasama ko, Mephiboseth?"
  },
  {
    "i": 8536,
    "b": 9,
    "c": 1019,
    "r": 1019,
    "o": 26,
    "t": "At siya'y sumagot, Panginoon ko, Oh hari, dinaya ako ng aking lingkod: sapagka't sinabi ng iyong lingkod, Ako'y maghahanda ng isang asno, upang aking masakyan, at yumaong kasama ng hari; sapagka't ang iyong lingkod ay pilay."
  },
  {
    "i": 8537,
    "b": 9,
    "c": 1019,
    "r": 1019,
    "o": 27,
    "t": "At kaniyang binintangan ang iyong lingkod sa aking panginoon na hari; nguni't ang panginoon kong hari ay gaya ng isang anghel ng Dios: gawin mo nga kung ano ang mabuti sa iyong mga mata."
  },
  {
    "i": 8538,
    "b": 9,
    "c": 1019,
    "r": 1019,
    "o": 28,
    "t": "Sapagka't ang buong sangbahayan ng aking ama ay mga patay na lalake lamang sa harap ng panginoon kong hari: gayon ma'y inilagay mo ang iyong lingkod sa kasamahan ng nagsisikain sa iyong sariling dulang. Ano pa ngang matuwid mayroon ako, na aking maisisigaw pa sa hari?"
  },
  {
    "i": 8539,
    "b": 9,
    "c": 1019,
    "r": 1019,
    "o": 29,
    "t": "At sinabi ng hari sa kaniya, Bakit nagsasalita ka pa ng iyong mga bagay? Aking sinabi, Ikaw at si Siba ay maghati sa lupa."
  },
  {
    "i": 8540,
    "b": 9,
    "c": 1019,
    "r": 1019,
    "o": 30,
    "t": "At sinabi ni Mephiboseth sa hari, Oo, ipakuha mo sa kaniya ang lahat, yamang ang aking panginoon na hari ay dumating na payapa sa kaniyang sariling bahay."
  },
  {
    "i": 8541,
    "b": 9,
    "c": 1019,
    "r": 1019,
    "o": 31,
    "t": "At si Barzillai na Galaadita ay lumusong mula sa Rogelim; at siya'y tumawid sa Jordan na kasama ng hari, upang ihatid niya siya sa dako roon ng Jordan."
  },
  {
    "i": 8542,
    "b": 9,
    "c": 1019,
    "r": 1019,
    "o": 32,
    "t": "Si Barzillai nga ay lalaking matanda nang totoo, na may walong pung taon: at kaniyang ipinaghanda ang hari ng pagkain samantalang siya'y nasa Mahanaim; sapagka't siya'y totoong dakilang tao."
  },
  {
    "i": 8543,
    "b": 9,
    "c": 1019,
    "r": 1019,
    "o": 33,
    "t": "At sinabi ng hari kay Barzillai, Tumawid kang kasama ko, at aking pakakanin ka sa Jerusalem."
  },
  {
    "i": 8544,
    "b": 9,
    "c": 1019,
    "r": 1019,
    "o": 34,
    "t": "At sinabi ni Barzillai sa hari, Gaano na lamang ang mga araw ng mga taon ng aking buhay, na aahon pa ako sa Jerusalem na kasama ng hari?"
  },
  {
    "i": 8545,
    "b": 9,
    "c": 1019,
    "r": 1019,
    "o": 35,
    "t": "Ako sa araw na ito'y may walong pung taon na; makapapansin pa ba ako ng mabuti at masama? malalasahan pa ba ng iyong lingkod ang kaniyang kinakain at iniinom? maririnig ko pa ba ang tinig ng mangaawit na lalake at babae? bakit pa nga magiging isang pasan ang iyong lingkod sa aking panginoon na hari?"
  },
  {
    "i": 8546,
    "b": 9,
    "c": 1019,
    "r": 1019,
    "o": 36,
    "t": "Ang iyong lingkod ay yayaon na lamang ng kaunti sa dako roon ng Jordan na kasama ng hari: at bakit gagantihin ng hari ako ng ganyang ganting pala?"
  },
  {
    "i": 8547,
    "b": 9,
    "c": 1019,
    "r": 1019,
    "o": 37,
    "t": "Isinasamo ko sa iyo na pabalikin mo ang iyong lingkod, upang ako'y mamatay sa aking sariling bayan, sa siping ng libingan ng aking ama at ng aking ina. Nguni't, narito, ang iyong lingkod na Chimham: bayaan siyang tumawid na kasama ng aking panginoon na hari; at gawin mo sa kaniya, kung ano ang mamabutihin mo."
  },
  {
    "i": 8548,
    "b": 9,
    "c": 1019,
    "r": 1019,
    "o": 38,
    "t": "At sumagot ang hari, Si Chimham ay tatawid na kasama ko, at gagawin ko sa kaniya ang aakalain mong mabuti: at anomang iyong kailanganin sa akin ay aking gagawin alangalang sa iyo."
  },
  {
    "i": 8549,
    "b": 9,
    "c": 1019,
    "r": 1019,
    "o": 39,
    "t": "At ang buong bayan ay tumawid sa Jordan, at ang hari ay tumawid: at hinagkan ng hari si Barzillai, at binasbasan siya; at siya'y bumalik sa kaniyang sariling dako."
  },
  {
    "i": 8550,
    "b": 9,
    "c": 1019,
    "r": 1019,
    "o": 40,
    "t": "Sa gayo'y tumawid sa Gilgal ang hari, at si Chimham ay tumawid na kasama niya: at itinawid ng buong bayan ng Juda ang hari, at ng kalahati rin naman ng bayan ng Israel."
  },
  {
    "i": 8551,
    "b": 9,
    "c": 1019,
    "r": 1019,
    "o": 41,
    "t": "At, narito, ang lahat na lalake ng Israel ay nagsiparoon sa hari, at nagsipagsabi sa hari, Bakit ninakaw ka ng aming mga kapatid na mga lalake ng Juda, at itinawid ang hari at ang kaniyang sangbahayan sa Jordan, at ang lahat na lalake ni David na kasama niya?"
  },
  {
    "i": 8552,
    "b": 9,
    "c": 1019,
    "r": 1019,
    "o": 42,
    "t": "At ang lahat na lalake ng Juda ay nagsisagot sa mga lalake ng Israel, Sapagka't ang hari ay kamaganak na malapit namin: bakit nga kayo mangagagalit dahil sa bagay na ito? nagsikain ba kami ng anoman sa gugol ng hari? o binigyan ba niya kami ng anomang kaloob?"
  },
  {
    "i": 8553,
    "b": 9,
    "c": 1019,
    "r": 1019,
    "o": 43,
    "t": "At ang mga lalake ng Israel ay nagsisagot sa mga lalake ng Juda, at nagsipagsabi, Kami ay may sangpung bahagi sa hari, at kami ay may higit na matuwid kay David kay sa inyo; bakit nga ninyo niwalan ng kabuluhan kami, na ang aming payo'y hindi siyang una sa pagbabalik sa aming hari? At ang mga salita ng mga lalake ng Juda ay lalong mababagsik kay sa mga salita ng mga lalake ng Israel."
  },
  { "i": 8554, "b": 9, "c": 1019, "r": 1019, "o": 44, "t": null },
  {
    "i": 8555,
    "b": 9,
    "c": 1020,
    "r": 1020,
    "o": 1,
    "t": "At nagkataon, na may isang lalake, na ang pangala'y Seba, na anak ni Bichri, na Benjamita: at kaniyang hinipan ang pakakak, at nagsabi, Kami ay walang bahagi kay David, o anomang mana sa anak ni Isai: bawa't tao ay sa kaniyang mga tolda, Oh Israel."
  },
  {
    "i": 8556,
    "b": 9,
    "c": 1020,
    "r": 1020,
    "o": 2,
    "t": "Sa gayo'y lahat ng mga lalake ng Israel ay nagsiahong mula sa pagsunod kay David, at nagsisunod kay Seba na anak ni Bichri: nguni't ang mga anak ni Juda ay nagsisanib sa kanilang hari, mula sa Jordan hanggang sa Jerusalem."
  },
  {
    "i": 8557,
    "b": 9,
    "c": 1020,
    "r": 1020,
    "o": 3,
    "t": "At dumating si David sa kaniyang bahay sa Jerusalem; at kinuha ng hari ang sangpung babae na kaniyang mga kinakasama, na siyang mga iniwan niya upang magsipagingat ng bahay, at mga inilagay sa pagbabantay at mga hinandaan sila ng pagkain, nguni't hindi sumiping sa kanila. Sa gayo'y nasarhan sila hanggang sa kaarawan ng kanilang kamatayan, na nangamuhay sa pagkabao."
  },
  {
    "i": 8558,
    "b": 9,
    "c": 1020,
    "r": 1020,
    "o": 4,
    "t": "Nang magkagayo'y sinabi ng hari kay Amasa, Pisanin mo sa akin ang mga lalake ng Juda sa loob ng tatlong araw, at humarap ka rito."
  },
  {
    "i": 8559,
    "b": 9,
    "c": 1020,
    "r": 1020,
    "o": 5,
    "t": "Sa gayo'y yumaon si Amasa upang pisanin ang mga lalake sa Juda: nguni't siya'y nagluwa't kay sa panahong takda na kaniyang itinakda sa kaniya."
  },
  {
    "i": 8560,
    "b": 9,
    "c": 1020,
    "r": 1020,
    "o": 6,
    "t": "At sinabi ni David kay Abisai, Gagawa nga si Seba na anak ni Bichri ng lalong masama kay sa ginawa ni Absalom: kunin mo ngayon ang mga lingkod ng iyong panginoon, at habulin ninyo siya, baka siya'y makaagap ng mga bayan na nakukutaan, at makatanan sa ating paningin."
  },
  {
    "i": 8561,
    "b": 9,
    "c": 1020,
    "r": 1020,
    "o": 7,
    "t": "At nagsilabas na hinabol siya ng mga lalake ni Joab, at ang mga Ceretheo at ang mga Peletheo, at ang lahat na makapangyarihang lalake; at sila'y nagsilabas sa Jerusalem, upang habulin si Seba na anak ni Bichri."
  },
  {
    "i": 8562,
    "b": 9,
    "c": 1020,
    "r": 1020,
    "o": 8,
    "t": "Nang sila'y na sa malaking bato na nasa Gabaon, ay sumalubong sa kanila si Amasa. At si Joab ay nabibigkisan ng kaniyang suot na pangdigma na kaniyang isinuot, at sa ibabaw niyaon ay ang pamigkis na may tabak na sukat sa kaniyang mga balakang sa kaniyang kaloban: at samantalang siya'y lumalabas ay nahulog."
  },
  {
    "i": 8563,
    "b": 9,
    "c": 1020,
    "r": 1020,
    "o": 9,
    "t": "At sinabi ni Joab kay Amasa, Mabuti ba sa iyo, kapatid ko? At hinawakan ni Joab sa balbas si Amasa ng kaniyang kanang kamay upang hagkan niya siya."
  },
  {
    "i": 8564,
    "b": 9,
    "c": 1020,
    "r": 1020,
    "o": 10,
    "t": "Nguni't si Amasa ay hindi nagingat sa tabak na nasa kamay ni Joab; sa gayo'y sinaktan siya sa tiyan, at lumuwa ang kaniyang bituka sa lupa, at hindi na siya inulit pa; at siya'y namatay. At si Joab at si Abisai na kaniyang kapatid ay humabol kay Seba na anak ni Bichri."
  },
  {
    "i": 8565,
    "b": 9,
    "c": 1020,
    "r": 1020,
    "o": 11,
    "t": "At tumayo sa siping niyaon ang isa sa mga bataan ni Joab, at nagsabi, Siyang nagpapabuti kay Joab at siyang kay David, ay sumunod kay Joab."
  },
  {
    "i": 8566,
    "b": 9,
    "c": 1020,
    "r": 1020,
    "o": 12,
    "t": "At si Amasa ay nagugumon sa kaniyang dugo sa gitna ng lansangan. At nang makita ng lalake na ang buong bayan ay nakatayong natitigil, ay kaniyang dinala si Amasa mula sa lansangan hanggang sa parang, at tinakpan siya ng isang kasuutan, nang kaniyang makita na bawa't dumating sa siping niya ay tumitigil."
  },
  {
    "i": 8567,
    "b": 9,
    "c": 1020,
    "r": 1020,
    "o": 13,
    "t": "Nang siya'y alisin sa lansangan, ay nagpatuloy ang buong bayan na nagsisunod kay Joab, upang habulin si Seba na anak ni Bichri."
  },
  {
    "i": 8568,
    "b": 9,
    "c": 1020,
    "r": 1020,
    "o": 14,
    "t": "At siya ay naparoon sa lahat ng mga lipi ng Israel, sa Abel, at sa Beth-maacha, at ang lahat na Berita: at sila'y nangagpisan at nagsiyaon namang kasunod niya."
  },
  {
    "i": 8569,
    "b": 9,
    "c": 1020,
    "r": 1020,
    "o": 15,
    "t": "At sila'y nagsidating at kinulong nila siya sa Abel ng Beth-maacha, at sila'y nagtindig ng isang bunton laban sa bayan, at tumayo laban sa kuta: at sinasaksak ang kuta ng buong bayan na kasama ni Joab, upang ibuwal."
  },
  {
    "i": 8570,
    "b": 9,
    "c": 1020,
    "r": 1020,
    "o": 16,
    "t": "Nang magkagayo'y sumigaw ang isang pantas na babae sa bayan, Dinggin ninyo, dinggin ninyo: Isinasamo ko sa inyo na inyong sabihin kay Joab, Lumapit ka rito, na ako'y makapagsalita sa iyo."
  },
  {
    "i": 8571,
    "b": 9,
    "c": 1020,
    "r": 1020,
    "o": 17,
    "t": "At siya'y lumapit sa kaniya, at sinabi ng babae, Ikaw ba'y si Joab? At siya'y sumagot, Ako nga. Nang magkagayo'y sinabi niya sa kaniya, Dinggin mo ang mga salita ng iyong lingkod. At siya'y sumagot, Aking dinidinig."
  },
  {
    "i": 8572,
    "b": 9,
    "c": 1020,
    "r": 1020,
    "o": 18,
    "t": "Nang magkagayo'y nagsalita siya, na sinasabi, Sinasalita noong unang panahon, na sinasabi, Sila'y walang pagsalang hihingi ng payo sa Abel; at gayon nila tinapos ang usap."
  },
  {
    "i": 8573,
    "b": 9,
    "c": 1020,
    "r": 1020,
    "o": 19,
    "t": "Ako'y doon sa mga tahimik at tapat sa Israel: ikaw ay nagsisikap na gumiba ng isang bayan at ng isang bayan at ng isang ina sa Israel: bakit ibig mong lamunin ang mana ng Panginoon?"
  },
  {
    "i": 8574,
    "b": 9,
    "c": 1020,
    "r": 1020,
    "o": 20,
    "t": "At si Joab ay sumagot, at nagsabi, Malayo, malayo nawa sa akin na aking lamunin o gibain."
  },
  {
    "i": 8575,
    "b": 9,
    "c": 1020,
    "r": 1020,
    "o": 21,
    "t": "Ang usap ay hindi ganyan: kundi ang isang lalake sa lupaing maburol ng Ephraim, si Seba na anak ni Bichri ang pangalan, ay nagtaas ng kaniyang kamay laban sa hari, sa makatuwid baga'y laban kay David: ibigay mo lamang siya sa akin, at aking ihihiwalay sa bayan. At sinabi ng babae kay Joab, Narito, ang kaniyang ulo ay mahahagis sa iyo sa kuta."
  },
  {
    "i": 8576,
    "b": 9,
    "c": 1020,
    "r": 1020,
    "o": 22,
    "t": "Nang magkagayo'y naparoon ang babae sa buong bayan sa kaniyang karunungan. At kanilang pinugot ang ulo ni Seba na anak ni Bichri, at inihagis kay Joab. At kaniyang hinipan ang pakakak at sila'y nangalat mula sa bayan, bawa't tao ay sa kaniyang tolda. At si Joab ay bumalik sa Jerusalem sa hari."
  },
  {
    "i": 8577,
    "b": 9,
    "c": 1020,
    "r": 1020,
    "o": 23,
    "t": "Si Joab nga ay na sa buong hukbo ng Israel: at si Benaia na anak ni Joiada ay na sa mga Ceretheo at sa mga Peletheo:"
  },
  {
    "i": 8578,
    "b": 9,
    "c": 1020,
    "r": 1020,
    "o": 24,
    "t": "At si Adoram ay nasa mga magpapabuwis at si Josaphat na anak ni Ahilud ay kasangguni:"
  },
  {
    "i": 8579,
    "b": 9,
    "c": 1020,
    "r": 1020,
    "o": 25,
    "t": "At si Seba ay kalihim: at si Sadoc at si Abiathar ay mga saserdote:"
  },
  {
    "i": 8580,
    "b": 9,
    "c": 1020,
    "r": 1020,
    "o": 26,
    "t": "At si Ira naman sa Jaireo ay pangulong tagapangasiwa kay David."
  },
  {
    "i": 8581,
    "b": 9,
    "c": 1021,
    "r": 1021,
    "o": 1,
    "t": "At nagkaroon ng kagutom sa mga kaarawan ni David na taon taon, sa tatlong taon; at hinanap ni David ang mukha ng Panginoon. At sinabi ng Panginoon, Dahil kay Saul, at dahil sa kaniyang salaring sangbahayan, sapagka't kaniyang pinatay ang mga Gabaonita."
  },
  {
    "i": 8582,
    "b": 9,
    "c": 1021,
    "r": 1021,
    "o": 2,
    "t": "At tinawag ng hari ang mga Gabaonita at sinabi sa kanila; (ang mga Gabaonita nga ay hindi sa mga anak ni Israel, kundi sa nalabi sa mga Amorrheo; at ang mga anak ni Israel ay nagsisumpa sa kanila: at pinagsikapan ni Saul na patayin sa kaniyang sikap dahil sa mga anak ni Israel at Juda:)"
  },
  {
    "i": 8583,
    "b": 9,
    "c": 1021,
    "r": 1021,
    "o": 3,
    "t": "At sinabi ni David sa mga Gabaonita, Ano ang gagawin ko sa inyo? at ano ang itutubos ko, upang inyong basbasan ang mana ng Panginoon?"
  },
  {
    "i": 8584,
    "b": 9,
    "c": 1021,
    "r": 1021,
    "o": 4,
    "t": "At sinabi ng mga Gabaonita sa kaniya, Hindi kabagayan ng pilak o ginto sa amin at kay Saul, o sa kaniyang sangbahayan; kahit sa amin ang pumatay ng sinomang tao sa Israel. At kaniyang sinabi, Ano ang inyong sasabihin, na aking gagawin sa inyo?"
  },
  {
    "i": 8585,
    "b": 9,
    "c": 1021,
    "r": 1021,
    "o": 5,
    "t": "At kanilang sinabi sa hari, Ang lalake na pumupugnaw sa amin, at yaong nagbabanta laban sa amin, na kami ay malipol sa pagtahan sa alinman sa mga hangganan ng Israel,"
  },
  {
    "i": 8586,
    "b": 9,
    "c": 1021,
    "r": 1021,
    "o": 6,
    "t": "Ay ibigay sa amin ang pito sa kaniyang mga anak, at aming ibibitin sa Panginoon sa Gabaa ni Saul na pinili ng Panginoon. At sinabi ng hari, Aking ibibigay sila."
  },
  {
    "i": 8587,
    "b": 9,
    "c": 1021,
    "r": 1021,
    "o": 7,
    "t": "Nguni't ang hari ay nanghinayang kay Mephiboseth na anak ni Jonathan na anak ni Saul, dahil sa sumpa ng Panginoon na namamagitan sa kanila, kay David at kay Jonathan na anak ni Saul."
  },
  {
    "i": 8588,
    "b": 9,
    "c": 1021,
    "r": 1021,
    "o": 8,
    "t": "Nguni't kinuha ng hari ang dalawang anak ni Rispa, na anak ni Aja, na kaniyang ipinanganak kay Saul, si Armoni at si Mephiboseth; at ang limang anak ni Michal na anak na babae ni Saul na kaniyang ipinanganak kay Adriel na anak ni Barzillai, na Molathita:"
  },
  {
    "i": 8589,
    "b": 9,
    "c": 1021,
    "r": 1021,
    "o": 9,
    "t": "At ibinigay niya sila sa mga kamay ng mga Gabaonita at mga ibinitin nila sa bundok sa harap ng Panginoon, at nangabuwal ang pito na magkakasama. At sila'y pinatay sa mga kaarawan ng pagaani, sa mga unang araw, sa pasimula ng pagaani ng sebada."
  },
  {
    "i": 8590,
    "b": 9,
    "c": 1021,
    "r": 1021,
    "o": 10,
    "t": "At kumuha si Rispa na anak ni Aja ng isang magaspang na kayong damit, at inilatag niya sa ibabaw ng bato, mula sa pasimula ng pagaani hanggang sa ang tubig ay nabuhos sa mga yaon na mula sa langit; at hindi niya tiniis sa araw na dapuan yaon ng mga ibon sa himpapawid, o lapitan man sa gabi ng mga hayop sa parang."
  },
  {
    "i": 8591,
    "b": 9,
    "c": 1021,
    "r": 1021,
    "o": 11,
    "t": "At nasaysay kay David ang ginawa ni Rispa na anak ni Aja, na babae ni Saul."
  },
  {
    "i": 8592,
    "b": 9,
    "c": 1021,
    "r": 1021,
    "o": 12,
    "t": "At yumaon at kinuha ni David ang mga buto ni Saul at ang mga buto ni Jonathan na kaniyang anak sa mga lalake ng Jabes-galaad, na siyang nagsipagnakaw ng mga yaon sa daan ng Beth-san, na doon sila ibinitin ng mga Filisteo nang araw na patayin ng mga Filisteo si Saul sa Gilboa:"
  },
  {
    "i": 8593,
    "b": 9,
    "c": 1021,
    "r": 1021,
    "o": 13,
    "t": "At kaniyang iniahon mula roon ang mga buto ni Saul at ang mga buto ni Jonathan na kaniyang anak; at kanilang pinisan ang mga buto ng mga ibinitin."
  },
  {
    "i": 8594,
    "b": 9,
    "c": 1021,
    "r": 1021,
    "o": 14,
    "t": "At kanilang ibinaon ang mga buto ni Saul at ni Jonathan na kaniyang anak sa lupain ng Benjamin sa Sela sa libingan ni Cis na kaniyang ama: at kanilang tinupad yaong lahat na iniutos ng hari. At pagkatapos ang Dios ay nadalanginan dahil sa lupain."
  },
  {
    "i": 8595,
    "b": 9,
    "c": 1021,
    "r": 1021,
    "o": 15,
    "t": "At ang mga Filisteo ay nagkaroon ng pakikidigma uli sa Israel; at si David ay lumusong, at ang kaniyang mga lingkod na kasama niya, at nangakipagbaka laban sa mga Filisteo. At si David ay napagod."
  },
  {
    "i": 8596,
    "b": 9,
    "c": 1021,
    "r": 1021,
    "o": 16,
    "t": "At si Isbi-benob, na sa mga anak ng higante; na ang bigat ng sibat niya ay tatlong daang siklong tanso, na palibhasa'y nabibigkisan ng bagong tabak ay nagmunukalang patayin si David."
  },
  {
    "i": 8597,
    "b": 9,
    "c": 1021,
    "r": 1021,
    "o": 17,
    "t": "Nguni't sinaklolohan siya ni Abisai na anak ni Sarvia, at sinaktan ang Filisteo, at pinatay niya. Nang magkagayo'y nagsisumpa sa kaniya ang mga lalake ni David, na nangagsasabi, Hindi ka na lalabas pa na kasama namin sa pakikipagbaka, upang huwag mong patayin ang tanglaw ng Israel."
  },
  {
    "i": 8598,
    "b": 9,
    "c": 1021,
    "r": 1021,
    "o": 18,
    "t": "At nangyari, pagkatapos nito, na nagkaroon uli ng pakikidigma sa mga Filisteo sa Gob; nang magkagayo'y sinaktan ni Sibechai na Husathita si Saph, na sa mga anak ng higante."
  },
  {
    "i": 8599,
    "b": 9,
    "c": 1021,
    "r": 1021,
    "o": 19,
    "t": "At nagkaroon uli ng pakikidigma sa mga Filisteo sa Gob; at pinatay ni Elhanan na anak ni Jaare-oregim, na Bethlehemita, si Goliath na Getheo, na ang puluhan ng kaniyang sibat ay gaya ng panghabi ng manghahabi."
  }
]
