[
  {
    "i": 1700,
    "b": 1,
    "c": 207,
    "r": 207,
    "o": 16,
    "t": "At iyong sasabihin sa kaniya, Sinugo ako sa iyo ng Panginoon, ng Dios ng mga Hebreo, na sinasabi, Pahintulutan mong ang aking bayan ay yumaon, upang sila'y makapaglingkod sa akin sa ilang at, narito, hanggang ngayo'y hindi mo dininig."
  },
  {
    "i": 1701,
    "b": 1,
    "c": 207,
    "r": 207,
    "o": 17,
    "t": "Ganito ang sabi ng Panginoon, Dito mo makikilala, na ako ang Panginoon: narito, aking papaluin ng tungkod, na nasa aking kamay, ang tubig, na nasa ilog at magiging dugo."
  },
  {
    "i": 1702,
    "b": 1,
    "c": 207,
    "r": 207,
    "o": 18,
    "t": "At ang mga isda, na nasa ilog ay mamamatay, at ang ilog ay babaho; at ang mga Egipcio ay masusuklam na uminom ng tubig sa ilog."
  },
  {
    "i": 1703,
    "b": 1,
    "c": 207,
    "r": 207,
    "o": 19,
    "t": "At sinabi ng Panginoon kay Moises, Sabihin mo kay Aaron, Kunin mo ang iyong tungkod, at iunat mo ang iyong kamay sa tubig sa Egipto, sa kanilang mga ilog, sa kanilang mga bangbang, at sa kanilang mga lawa at sa lahat nilang tipunan ng tubig, upang mga maging dugo; at magkakadugo sa buong lupain ng Egipto, maging sa mga sisidlang kahoy at maging sa mga sisidlang bato."
  },
  {
    "i": 1704,
    "b": 1,
    "c": 207,
    "r": 207,
    "o": 20,
    "t": "At ginawang gayon ni Moises at ni Aaron, gaya ng iniutos ng Panginoon; at kaniyang itinaas ang tungkod, at pinalo ang tubig, na nasa ilog, sa paningin ni Faraon, at sa paningin ng kaniyang mga lingkod; at ang lahat ng tubig, na nasa ilog ay naging dugo."
  },
  {
    "i": 1705,
    "b": 1,
    "c": 207,
    "r": 207,
    "o": 21,
    "t": "At ang isda, na nasa tubig ay namatay; at ang ilog ay bumaho at ang mga Egipcio ay hindi makainom ng tubig sa ilog; at nagkadugo sa buong lupain ng Egipto."
  },
  {
    "i": 1706,
    "b": 1,
    "c": 207,
    "r": 207,
    "o": 22,
    "t": "At ang mga mahiko sa Egipto ay gumawa ng gayon din, sa pamamagitan ng kanilang mga enkanto; at ang puso ni Faraon ay nagmatigas, at hindi niya dininig sila; gaya ng sinalita ng Panginoon."
  },
  {
    "i": 1707,
    "b": 1,
    "c": 207,
    "r": 207,
    "o": 23,
    "t": "At si Faraon ay pumihit at umuwi sa kaniyang bahay, na hindi man lamang nabagbag ang kaniyang puso."
  },
  {
    "i": 1708,
    "b": 1,
    "c": 207,
    "r": 207,
    "o": 24,
    "t": "At lahat ng mga Egipcio ay humukay sa palibot ng ilog, upang makasumpong ng tubig na mainom; sapagka't sila'y hindi makainom ng tubig sa ilog."
  },
  {
    "i": 1709,
    "b": 1,
    "c": 207,
    "r": 207,
    "o": 25,
    "t": "At naganap ang pitong araw, pagkatapos na masalot ng Panginoon ang ilog."
  },
  { "i": 1710, "b": 1, "c": 207, "r": 207, "o": 26, "t": null },
  { "i": 1711, "b": 1, "c": 207, "r": 207, "o": 27, "t": null },
  { "i": 1712, "b": 1, "c": 207, "r": 207, "o": 28, "t": null },
  { "i": 1713, "b": 1, "c": 207, "r": 207, "o": 29, "t": null },
  {
    "i": 1714,
    "b": 1,
    "c": 208,
    "r": 208,
    "o": 1,
    "t": "At sinalita ng Panginoon kay Moises, Pasukin mo si Faraon at sabihin mo sa kaniya, Ganito ang sabi ng Panginoon, Tulutan mong yumaon ang aking bayan, upang ako'y mapaglingkuran nila."
  },
  {
    "i": 1715,
    "b": 1,
    "c": 208,
    "r": 208,
    "o": 2,
    "t": "At kung ayaw mo silang payaunin, ay narito, aking sasalutin ng mga palaka ang inyong buong lupain:"
  },
  {
    "i": 1716,
    "b": 1,
    "c": 208,
    "r": 208,
    "o": 3,
    "t": "At ang ilog ay mapupuno ng mga palaka, na magsisiahon at magsisipasok sa iyong bahay, at sa iyong tulugan, at sa iyong higaan, at sa bahay ng iyong mga lingkod, at sa iyong bayan, at sa iyong mga hurno, at sa iyong mga masa ng tinapay."
  },
  {
    "i": 1717,
    "b": 1,
    "c": 208,
    "r": 208,
    "o": 4,
    "t": "At kapuwa aakyatin ng mga palaka ikaw at ang iyong bayan, at lahat ng iyong mga lingkod."
  },
  {
    "i": 1718,
    "b": 1,
    "c": 208,
    "r": 208,
    "o": 5,
    "t": "At sinabi ng Panginoon kay Moises, Sabihin mo kay Aaron, Iunat mo ang iyong kamay pati ng iyong tungkod sa mga ilog, sa mga bangbang, at sa mga lawa, at magpaahon ka ng mga palaka sa lupain ng Egipto."
  },
  {
    "i": 1719,
    "b": 1,
    "c": 208,
    "r": 208,
    "o": 6,
    "t": "At iniunat ni Aaron ang kaniyang kamay sa tubig sa Egipto; at ang mga palaka ay nagsiahon, at tinakpan ang lupain ng Egipto."
  },
  {
    "i": 1720,
    "b": 1,
    "c": 208,
    "r": 208,
    "o": 7,
    "t": "At ang mga mahiko ay gumawa ng gayon din sa pamamagitan ng kanilang mga enkanto, at nagpaahon ng mga palaka sa lupain ng Egipto."
  },
  {
    "i": 1721,
    "b": 1,
    "c": 208,
    "r": 208,
    "o": 8,
    "t": "Nang magkagayo'y tinawag ni Faraon si Moises at si Aaron, at sinabi, Manalangin kayo sa Panginoon, na alisin ang mga palaka sa akin, at sa aking bayan; at aking tutulutang yumaon, ang bayan upang sila'y makapaghain sa Panginoon."
  },
  {
    "i": 1722,
    "b": 1,
    "c": 208,
    "r": 208,
    "o": 9,
    "t": "At sinabi ni Moises kay Faraon, Magkaroon ka ng kaluwalhatiang ito sa akin: anong oras isasamo kita, at ang iyong mga lingkod, at ang iyong bayan, upang ang mga palaka ay malipol sa iyo at sa iyong mga bahay, at mangatira na lamang sa ilog?"
  },
  {
    "i": 1723,
    "b": 1,
    "c": 208,
    "r": 208,
    "o": 10,
    "t": "At kaniyang sinabi, Sa kinabukasan. At sinabi ni Moises, Mangyayari ayon sa iyong salita: upang iyong maalaman na walang gaya ng Panginoon naming Dios."
  },
  {
    "i": 1724,
    "b": 1,
    "c": 208,
    "r": 208,
    "o": 11,
    "t": "At ang mga palaka ay magsisialis sa iyo, at sa iyong bahay, at sa iyong mga lingkod, at sa iyong bayan; mangatitira na lamang sa ilog."
  },
  {
    "i": 1725,
    "b": 1,
    "c": 208,
    "r": 208,
    "o": 12,
    "t": "At si Moises at si Aaron ay umalis sa harap ni Faraon: at si Moises ay dumaing sa Panginoon tungkol sa mga palaka na kaniyang dinala kay Faraon."
  },
  {
    "i": 1726,
    "b": 1,
    "c": 208,
    "r": 208,
    "o": 13,
    "t": "At ginawa ng Panginoon ayon sa salita ni Moises, at ang mga palaka ay namatay sa mga bahay, sa mga looban at sa mga parang."
  },
  {
    "i": 1727,
    "b": 1,
    "c": 208,
    "r": 208,
    "o": 14,
    "t": "At kanilang pinagpisan sa buntonbunton: at ang lupa ay bumaho."
  },
  {
    "i": 1728,
    "b": 1,
    "c": 208,
    "r": 208,
    "o": 15,
    "t": "Nguni't nang makita ni Faraon na may pahinga ay pinapagmatigas ang kaniyang puso, at hindi niya dininig sila; gaya ng sinalita ng Panginoon."
  },
  {
    "i": 1729,
    "b": 1,
    "c": 208,
    "r": 208,
    "o": 16,
    "t": "At sinabi ng Panginoon kay Moises, Sabihin mo kay Aaron: Iunat mo ang iyong tungkod, at paluin mo ang alabok ng lupa, upang maging mga kuto sa lupaing Egipto."
  },
  {
    "i": 1730,
    "b": 1,
    "c": 208,
    "r": 208,
    "o": 17,
    "t": "At kaniyang ginawang gayon; at iniunat ni Aaron ang kaniyang kamay pati ng kaniyang tungkod, at pinalo ang alabok ng lupa, at nagkakuto sa tao at sa hayop; lahat ng alabok ng lupa ay naging mga kuto sa buong lupain ng Egipto."
  },
  {
    "i": 1731,
    "b": 1,
    "c": 208,
    "r": 208,
    "o": 18,
    "t": "At ang mga mahiko ay gumawa ng gayon sa pamamagitan ng kanilang mga enkanto, upang maglabas ng mga kuto, nguni't hindi nila nagawa: at nagkakuto sa tao at sa hayop."
  },
  {
    "i": 1732,
    "b": 1,
    "c": 208,
    "r": 208,
    "o": 19,
    "t": "Nang magkagayo'y sinabi ng mga mahiko kay Faraon, Ito'y daliri ng Dios: at ang puso ni Faraon ay nagmatigas, at hindi niya dininig sila; gaya ng sinalita ng Panginoon."
  },
  {
    "i": 1733,
    "b": 1,
    "c": 208,
    "r": 208,
    "o": 20,
    "t": "At sinabi ng Panginoon kay Moises, Bumangon kang maaga sa kinaumagahan, at tumayo ka sa harap ni Faraon; narito, siya'y pasasa tubig, at sabihin mo sa kaniya, Ganito ang sabi ng Panginoon: Payaunin mo ang aking bayan upang sila'y makapaglingkod sa akin."
  },
  {
    "i": 1734,
    "b": 1,
    "c": 208,
    "r": 208,
    "o": 21,
    "t": "Saka kung hindi mo payayaunin ang aking bayan ay magsusugo ako ng pulupulutong na langaw sa iyo, at sa iyong mga lingkod, at sa iyong bayan, at sa loob ng iyong mga bahay: at ang mga bahay ng mga Egipcio ay mapupuno ng pulupulutong na langaw, at gayon din ang lupa na kinaroroonan nila."
  },
  {
    "i": 1735,
    "b": 1,
    "c": 208,
    "r": 208,
    "o": 22,
    "t": "At aking ihihiwalay sa araw na yaon ang lupain ng Gosen, na kinatatahanan ng aking bayan, upang huwag magkaroon doon ng pulupulutong na langaw: ng iyong maalaman na ako ang Panginoon sa gitna ng lupa."
  },
  {
    "i": 1736,
    "b": 1,
    "c": 208,
    "r": 208,
    "o": 23,
    "t": "At aking paghihiwalayin ang aking bayan at ang iyong bayan: sa kinabukasan mangyayari ang tandang ito."
  },
  {
    "i": 1737,
    "b": 1,
    "c": 208,
    "r": 208,
    "o": 24,
    "t": "At ginawang gayon ng Panginoon, at nagsipasok ang mga makapal na pulupulutong na langaw sa bahay ni Faraon, at sa bahay ng kaniyang mga lingkod: at sa buong lupain ng Egipto ay nasisira ang lupa dahil sa mga pulupulutong na langaw."
  },
  {
    "i": 1738,
    "b": 1,
    "c": 208,
    "r": 208,
    "o": 25,
    "t": "At tinawag ni Faraon si Moises at si Aaron, at sinabi, Yumaon kayo, maghain kayo sa inyong Dios sa lupain."
  },
  {
    "i": 1739,
    "b": 1,
    "c": 208,
    "r": 208,
    "o": 26,
    "t": "At sinabi ni Moises, Hindi marapat na aming gawing ganyan; sapagka't aming ihahain ang mga kasuklamsuklam ng mga Egipcio, sa Panginoon naming Dios: narito, ihahain ba namin ang kasuklamsuklam ng mga Egipcio sa harap ng kanilang mga mata at di ba nila kami babatuhin?"
  },
  {
    "i": 1740,
    "b": 1,
    "c": 208,
    "r": 208,
    "o": 27,
    "t": "Kami ay yayaong tatlong araw na maglalakbay sa ilang, at maghahain sa Panginoon naming Dios, ayon sa kaniyang iniutos sa amin."
  },
  {
    "i": 1741,
    "b": 1,
    "c": 208,
    "r": 208,
    "o": 28,
    "t": "At sinabi ni Faraon, Aking payayaunin kayo upang kayo'y makapaghain sa Panginoon ninyong Dios sa ilang; huwag lamang kayong pakakalayo: tuloy idaing ninyo ako."
  },
  {
    "i": 1742,
    "b": 1,
    "c": 209,
    "r": 209,
    "o": 1,
    "t": "Nang magkagayon ay sinabi ng Panginoon kay Moises, Pasukin mo si Faraon, at saysayin mo sa kaniya. Ganito ang sabi ng Panginoon, ng Dios ng mga Hebreo: Payaunin mo ang aking bayan, upang ako'y mapaglingkuran nila."
  },
  {
    "i": 1743,
    "b": 1,
    "c": 209,
    "r": 209,
    "o": 2,
    "t": "Sapagka't kung tatanggihan mong payaunin sila, at sila'y pipigilin mo pa,"
  },
  {
    "i": 1744,
    "b": 1,
    "c": 209,
    "r": 209,
    "o": 3,
    "t": "Ay narito, ang kamay ng Panginoon ay nakapatong sa iyong hayop na nasa parang, nakapatong sa mga kabayo, nakapatong sa mga asno, nakapatong sa mga kamello, nakapatong sa mga bakahan, at nakapatong sa mga kawan; na magkakaroon ng malaking pagkakasalot."
  },
  {
    "i": 1745,
    "b": 1,
    "c": 209,
    "r": 209,
    "o": 4,
    "t": "At gagawan ng katangian ng Panginoon ang hayop ng Israel at ang hayop ng Egipto: at walang mamamatay sa lahat ng ukol sa mga anak ni Israel."
  },
  {
    "i": 1746,
    "b": 1,
    "c": 209,
    "r": 209,
    "o": 5,
    "t": "At ang Panginoon ay nagtakda ng panahon, na sinasabi, Bukas ay gagawin ng Panginoon ang bagay na ito sa lupain."
  },
  {
    "i": 1747,
    "b": 1,
    "c": 209,
    "r": 209,
    "o": 6,
    "t": "At ginawa ng Panginoon ang bagay na yaon ng kinabukasan, at ang lahat ng hayop sa Egipto ay namatay: nguni't sa hayop ng mga anak ni Israel ay walang namatay kahit isa."
  },
  {
    "i": 1748,
    "b": 1,
    "c": 209,
    "r": 209,
    "o": 7,
    "t": "At si Faraon ay nagsugo, at narito, walang namatay kahit isa sa kawan ng mga Israelita. Nguni't ang puso ni Faraon ay nagmatigas, at hindi niya pinayaon ang bayan."
  },
  {
    "i": 1749,
    "b": 1,
    "c": 209,
    "r": 209,
    "o": 8,
    "t": "At sinabi ng Panginoon kay Moises at kay Aaron, Dumakot kayo ng isang dakot na abo sa hurno, at isaboy ni Moises sa himpapawid sa paningin ni Faraon."
  },
  {
    "i": 1750,
    "b": 1,
    "c": 209,
    "r": 209,
    "o": 9,
    "t": "At magiging durog na alabok sa buong lupain ng Egipto, at magiging bukol na naknakin sa tao, at sa hayop, sa buong lupain ng Egipto."
  },
  {
    "i": 1751,
    "b": 1,
    "c": 209,
    "r": 209,
    "o": 10,
    "t": "At sila'y kumuha ng abo sa hurno, at tumayo sa harap ni Faraon, at isinaboy ni Moises sa himpapawid; at naging bukol na naknakin sa tao at sa hayop."
  },
  {
    "i": 1752,
    "b": 1,
    "c": 209,
    "r": 209,
    "o": 11,
    "t": "At ang mga mahiko ay hindi makatayo sa harap ni Moises dahil sa mga bukol; sapagka't nagkabukol ang mga mahiko at ang mga Egipcio."
  },
  {
    "i": 1753,
    "b": 1,
    "c": 209,
    "r": 209,
    "o": 12,
    "t": "At pinapagmatigas ng Panginoon ang puso ni Faraon, at hindi niya dininig sila gaya ng sinalita ng Panginoon kay Moises."
  },
  {
    "i": 1754,
    "b": 1,
    "c": 209,
    "r": 209,
    "o": 13,
    "t": "At sinabi ng Panginoon kay Moises, Bumangon kang maaga sa kinaumagahan, at tumayo ka sa harap ni Faraon, at sabihin mo sa kaniya: Ganito ang sabi ng Panginoon, ng Dios ng mga Hebreo: Payaunin mo ang aking bayan, upang ako'y mapaglingkuran nila."
  },
  {
    "i": 1755,
    "b": 1,
    "c": 209,
    "r": 209,
    "o": 14,
    "t": "Sapagka't ngayo'y ibubugso ko na ang lahat ng aking salot sa iyong puso, at sa iyong mga lingkod, at sa iyong bayan upang iyong maalaman na walang gaya ko sa buong lupa."
  },
  {
    "i": 1756,
    "b": 1,
    "c": 209,
    "r": 209,
    "o": 15,
    "t": "Sapagka't ngayo'y iniunat ko na ang aking kamay, upang salutin kita, at ang iyong bayan, at nawala ka na sa lupa:"
  },
  {
    "i": 1757,
    "b": 1,
    "c": 209,
    "r": 209,
    "o": 16,
    "t": "Datapuwa't totoong totoo, na dahil dito ay pinatayo kita, upang maipakilala sa iyo ang aking kapangyarihan, at upang ang aking pangalan ay mahayag sa buong lupa."
  },
  {
    "i": 1758,
    "b": 1,
    "c": 209,
    "r": 209,
    "o": 17,
    "t": "Nagmamalaki ka pa ba laban sa aking bayan, na ayaw mo silang payaunin?"
  },
  {
    "i": 1759,
    "b": 1,
    "c": 209,
    "r": 209,
    "o": 18,
    "t": "Narito, bukas, sa ganitong oras, ay magpapaulan ako ng malakas na granizo, na kailan ma'y hindi nagkaroon sa Egipto mula nang araw na itayo hanggang ngayon."
  },
  {
    "i": 1760,
    "b": 1,
    "c": 209,
    "r": 209,
    "o": 19,
    "t": "Ngayon nga'y magsugo ka, ipasilong mo ang iyong mga hayop at lahat ng iyong tinatangkilik sa parang; sapagka't bawa't tao at hayop na maabutan sa parang, at hindi masisilong, ay lalakpakan ng granizo at mamamatay."
  },
  {
    "i": 1761,
    "b": 1,
    "c": 209,
    "r": 209,
    "o": 20,
    "t": "Yaong natakot sa salita ng Panginoon, sa mga lingkod ni Faraon ay nagpauwing madali ng kaniyang mga bataan at ng kaniyang hayop sa mga bahay:"
  },
  {
    "i": 1762,
    "b": 1,
    "c": 209,
    "r": 209,
    "o": 21,
    "t": "At yaong nagwalang bahala sa salita ng Panginoon ay nagpabaya ng kaniyang mga bataan at ng kaniyang kawan sa parang."
  },
  {
    "i": 1763,
    "b": 1,
    "c": 209,
    "r": 209,
    "o": 22,
    "t": "At sinabi ng Panginoon kay Moises, Iunat mo ang iyong kamay sa dakong langit, upang magkaroon ng granizo sa buong lupain ng Egipto, na lumagpak sa tao, at sa hayop, at sa bawa't halaman sa parang sa buong lupain ng Egipto."
  },
  {
    "i": 1764,
    "b": 1,
    "c": 209,
    "r": 209,
    "o": 23,
    "t": "At iniunat ni Moises ang kaniyang tungkod sa dakong langit; at ang Panginoo'y nagsugo ng kulog at granizo, at may apoy na lumagpak sa lupa; at ang Panginoo'y nagpaulan ng granizo sa lupain ng Egipto."
  },
  {
    "i": 1765,
    "b": 1,
    "c": 209,
    "r": 209,
    "o": 24,
    "t": "Sa gayo'y nagkaroon ng granizo at apoy, na nagniningning sa granizo, at napakalakas, na kailan ma'y hindi nagkaroon sa buong lupain ng Egipto mula nang maging bansa."
  },
  {
    "i": 1766,
    "b": 1,
    "c": 209,
    "r": 209,
    "o": 25,
    "t": "At sinalot ng granizo ang buong lupain ng Egipto, ang lahat na nasa parang, maging tao at maging hayop, at sinalot ng granizo ang lahat ng halaman sa parang, at binali ang lahat ng punong kahoy sa parang."
  },
  {
    "i": 1767,
    "b": 1,
    "c": 209,
    "r": 209,
    "o": 26,
    "t": "Sa lupain lamang ng Gosen, na kinaroroonan ng mga anak ni Israel, hindi nagkaroon ng granizo."
  },
  {
    "i": 1768,
    "b": 1,
    "c": 209,
    "r": 209,
    "o": 27,
    "t": "At si Faraon ay nagsugo, at ipinatawag si Moises at si Aaron, at sinabi sa kanila, Ako'y nagkasala ngayon: ang Panginoo'y matuwid; at ako at ang aking bayan ay masama."
  },
  {
    "i": 1769,
    "b": 1,
    "c": 209,
    "r": 209,
    "o": 28,
    "t": "Dalanginan ninyo ang Panginoon; sapagka't nagkaroon na ng sukat na malalakas na kulog at granizo; at kayo'y aking payayaunin, at di ko na kayo bibinbinin."
  },
  {
    "i": 1770,
    "b": 1,
    "c": 209,
    "r": 209,
    "o": 29,
    "t": "At sinabi ni Moises sa kaniya, Pagkalabas ko sa bayan, ay aking ilalahad ang aking mga kamay sa Panginoon; at ang mga kulog ay titigil, at hindi na magkakaroon pa ng anomang granizo; upang iyong maalaman na ang lupa'y sa Panginoon."
  },
  {
    "i": 1771,
    "b": 1,
    "c": 209,
    "r": 209,
    "o": 30,
    "t": "Nguni't tungkol sa iyo at sa iyong mga lingkod, ay nalalaman ko, na di pa kayo matatakot sa Panginoong Dios."
  },
  {
    "i": 1772,
    "b": 1,
    "c": 209,
    "r": 209,
    "o": 31,
    "t": "At ang lino at ang cebada ay nasaktan; sapagka't ang cebada ay naguuhay na at ang lino ay namumulaklak na."
  },
  {
    "i": 1773,
    "b": 1,
    "c": 209,
    "r": 209,
    "o": 32,
    "t": "Datapuwa't ang trigo at ang espelta ay hindi nasaktan: sapagka't hindi pa tumutubo."
  },
  {
    "i": 1774,
    "b": 1,
    "c": 209,
    "r": 209,
    "o": 33,
    "t": "At si Moises ay lumabas sa bayan na galing kay Faraon, at inilahad ang kaniyang mga kamay sa Panginoon: at ang mga kulog at ang granizo ay tumigil, at ang ulan ay di na lumagpak sa lupa."
  },
  {
    "i": 1775,
    "b": 1,
    "c": 209,
    "r": 209,
    "o": 34,
    "t": "At nang makita ni Faraon, na ang ulan, at ang granizo, at ang mga kulog ay tumigil, ay lalong nagkasala pa, at nagmatigas ang kaniyang puso, siya at ang kaniyang mga lingkod."
  },
  {
    "i": 1776,
    "b": 1,
    "c": 209,
    "r": 209,
    "o": 35,
    "t": "At ang puso ni Farao'y nagmatigas, at hindi niya pinayaon ang mga anak ni Israel; gaya ng sinalita ng Panginoon sa pamamagitan ni Moises."
  },
  {
    "i": 1777,
    "b": 1,
    "c": 210,
    "r": 210,
    "o": 1,
    "t": "At sinabi ng Panginoon kay Moises: Pasukin mo si Faraon, sapagka't aking pinapagmatigas ang kaniyang puso, at ang puso ng kaniyang mga lingkod; upang aking maipakilala itong aking mga tanda sa gitna nila:"
  },
  {
    "i": 1778,
    "b": 1,
    "c": 210,
    "r": 210,
    "o": 2,
    "t": "At upang iyong maisaysay sa mga pakinig ng iyong anak, at sa anak ng iyong anak, kung anong mga bagay ang ginawa ko sa Egipto, at ang aking mga tandang ginawa sa gitna nila; upang inyong maalaman, na ako ang Panginoon."
  },
  {
    "i": 1779,
    "b": 1,
    "c": 210,
    "r": 210,
    "o": 3,
    "t": "At pinasok ni Moises at ni Aaron si Faraon at sinabi sa kaniya, Ganito ang sabi ng Panginoon, ng Dios ng mga Hebreo, Hanggang kailan tatanggi kang mangayupapa sa harap ko? payaunin mo ang aking bayan, upang ako'y mapaglingkuran nila."
  },
  {
    "i": 1780,
    "b": 1,
    "c": 210,
    "r": 210,
    "o": 4,
    "t": "O kung tatanggihan mong payaunin ang aking bayan, ay narito, bukas ay magdadala ako ng mga balang sa iyong hangganan:"
  },
  {
    "i": 1781,
    "b": 1,
    "c": 210,
    "r": 210,
    "o": 5,
    "t": "At kanilang tatakpan ang ibabaw ng lupa, na walang makakakita ng ibabaw ng lupa: at kanilang kakanin ang naiwan sa nangaligtas, na itinira sa inyo ng granizo, at kanilang kakanin ang bawa't kahoy na itinutubo sa inyo ng parang:"
  },
  {
    "i": 1782,
    "b": 1,
    "c": 210,
    "r": 210,
    "o": 6,
    "t": "At ang inyong mga bahay ay mapupuno, at ang mga bahay ng lahat mong lingkod, at ang mga bahay ng mga Egipcio: na hindi nakita ng inyong mga magulang, mula nang araw na sila'y mapasa lupa hanggang sa araw na ito. At siya'y pumihit at nilisan si Faraon."
  },
  {
    "i": 1783,
    "b": 1,
    "c": 210,
    "r": 210,
    "o": 7,
    "t": "At sinabi sa kaniya ng mga lingkod ni Faraon, Hanggang kailan magiging isang silo sa atin ang taong ito? payaunin mo ang mga taong iyan upang sila'y makapaglingkod sa Panginoon nilang Dios: hindi mo pa ba natatalastas, na ang Egipto'y giba na?"
  },
  {
    "i": 1784,
    "b": 1,
    "c": 210,
    "r": 210,
    "o": 8,
    "t": "At si Moises at si Aaron ay pinapagbalik kay Faraon, at kaniyang sinabi sa kanila, Kayo'y yumaon, maglingkod kayo sa Panginoon ninyong Dios: datapuwa't sino sino yaong magsisiyaon?"
  },
  {
    "i": 1785,
    "b": 1,
    "c": 210,
    "r": 210,
    "o": 9,
    "t": "At sinabi ni Moises: Kami ay yayaon sangpu ng aming mga bata at sangpu ng mga matanda, sangpu ng aming mga anak na lalake at babae, sangpu ng aming mga kawan at sangpu ng aming mga bakahan, kami ay yayaon; sapagka't kami ay nararapat magdiwang ng isang pista sa Panginoon."
  },
  {
    "i": 1786,
    "b": 1,
    "c": 210,
    "r": 210,
    "o": 10,
    "t": "At kaniyang sinabi sa kanila, Sumainyo nawa ang Panginoon, na gaya ng aking pagpapayaon sa inyo, at sa inyong mga bata: magingat kayo; sapagka't ang kasamaan ay nasa harap ninyo."
  },
  {
    "i": 1787,
    "b": 1,
    "c": 210,
    "r": 210,
    "o": 11,
    "t": "Huwag ganyan: yumaon kayong mga lalake, at maglingkod sa Panginoon; sapagka't iyan ang inyong ninanasa. At sila'y pinaalis sa harap ni Faraon."
  },
  {
    "i": 1788,
    "b": 1,
    "c": 210,
    "r": 210,
    "o": 12,
    "t": "At sinabi ng Panginoon kay Moises, Iunat mo ang iyong kamay sa lupain ng Egipto, upang magdala ng mga balang, at bumaba sa lupain ng Egipto, at kumain ng lahat na halaman sa lupain, yaong lahat na iniwan ng granizo."
  },
  {
    "i": 1789,
    "b": 1,
    "c": 210,
    "r": 210,
    "o": 13,
    "t": "At iniunat ni Moises ang kaniyang tungkod sa lupain ng Egipto, at ang Panginoo'y nagpahihip ng hanging silanganan sa lupain ng buong araw na yaon, at ng buong gabi; at nang maumaga, ang hanging silanganan ay nagdala ng mga balang."
  },
  {
    "i": 1790,
    "b": 1,
    "c": 210,
    "r": 210,
    "o": 14,
    "t": "At ang mga balang ay bumaba sa buong lupain ng Egipto, at nagsipagpahinga sa lahat ng hangganan ng Egipto; totoong napakakapal; bago noon ay hindi nagkaroon ng gayong balang, at hindi na magkakaroon pa, pagkatapos noon, ng gayon."
  },
  {
    "i": 1791,
    "b": 1,
    "c": 210,
    "r": 210,
    "o": 15,
    "t": "Sapagka't tinakpan ng mga yaon ang balat ng buong lupa, na ano pa't ang lupain ay nagdilim; at kinain ang lahat na halaman sa lupain, at ang lahat na bunga ng mga kahoy na iniwan ng granizo; at walang natirang anomang sariwang bagay, maging sa punong kahoy o sa halaman sa parang, sa buong lupain ng Egipto."
  },
  {
    "i": 1792,
    "b": 1,
    "c": 210,
    "r": 210,
    "o": 16,
    "t": "Nang magkagayo'y tinawag na madali ni Faraon si Moises at si Aaron, at kaniyang sinabi, Ako'y nagkasala laban sa Panginoon ninyong Dios, at laban sa inyo."
  },
  {
    "i": 1793,
    "b": 1,
    "c": 210,
    "r": 210,
    "o": 17,
    "t": "Ngayon nga'y ipatawad mo, isinasamo ko sa iyo, ang aking kasalanan, na ngayon na lamang at idalangin ninyo sa Panginoon ninyong Dios, na kaniya lamang ilayo sa akin ang kamatayang ito."
  },
  {
    "i": 1794,
    "b": 1,
    "c": 210,
    "r": 210,
    "o": 18,
    "t": "At nilisan niya si Faraon, at nanalangin sa Panginoon."
  },
  {
    "i": 1795,
    "b": 1,
    "c": 210,
    "r": 210,
    "o": 19,
    "t": "At pinapagbalik ng Panginoon ang isang napakalakas na hanging kalunuran, na siyang nagpaitaas sa mga balang, at tumangay ng mga yaon sa Dagat na Mapula; walang natira kahit isang balang sa buong hangganan ng Egipto."
  },
  {
    "i": 1796,
    "b": 1,
    "c": 210,
    "r": 210,
    "o": 20,
    "t": "Datapuwa't pinapagmatigas ng Panginoon ang puso ni Faraon, at hindi niya pinayaon ang mga anak ni Israel."
  },
  {
    "i": 1797,
    "b": 1,
    "c": 210,
    "r": 210,
    "o": 21,
    "t": "At sinabi ng Panginoon kay Moises, Iunat mo ang iyong kamay sa dakong langit, upang magdilim sa lupain ng Egipto, ng kadiliman na mahihipo."
  },
  {
    "i": 1798,
    "b": 1,
    "c": 210,
    "r": 210,
    "o": 22,
    "t": "At iniunat ni Moises ang kaniyang kamay sa dakong langit; at nagsalimuutan ang dilim sa buong lupain ng Egipto, na tatlong araw;"
  },
  {
    "i": 1799,
    "b": 1,
    "c": 210,
    "r": 210,
    "o": 23,
    "t": "Sila'y hindi nagkikita, at walang tumindig na sinoman sa kinaroroonan sa loob ng tatlong araw; kundi lahat ng mga anak ni Israel ay nagilaw sa kanikaniyang tahanan."
  }
]
