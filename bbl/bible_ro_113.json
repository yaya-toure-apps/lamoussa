[
  {
    "i": 11300,
    "b": 13,
    "c": 1406,
    "r": 1406,
    "o": 16,
    "t": "Și acum, Doamne, Dumnezeul lui Israel, ține cu robul Tău David, tatăl meu, ceea ce i-ai făgăduit, zicând: Nu va lipsi dinaintea Mea un urmaș al tău care să stea pe scaunul de domnie al lui Israel, numai dacă fiii tăi vor veghea asupra căilor lor, ca să umble în Legea Mea, precum tu ai umblat înaintea Mea!"
  },
  {
    "i": 11301,
    "b": 13,
    "c": 1406,
    "r": 1406,
    "o": 17,
    "t": "Acum, dar, Doamne, Dumnezeul lui Israel, să se împlinească cuvântul Tău, pe care l-ai grăit către robul Tău David!"
  },
  {
    "i": 11302,
    "b": 13,
    "c": 1406,
    "r": 1406,
    "o": 18,
    "t": "Dar oare cu adevărat va locui Dumnezeu cu oamenii pe pământ? Iată, cerurile și cerurile cerurilor nu Te pot cuprinde; cu cât mai puțin casa aceasta pe care am zidit-o!"
  },
  {
    "i": 11303,
    "b": 13,
    "c": 1406,
    "r": 1406,
    "o": 19,
    "t": "Caută spre rugăciunea robului Tău și spre cererea lui, Doamne, Dumnezeul meu, și ascultă strigarea și rugăciunea cu care robul Tău se roagă înaintea Ta!"
  },
  {
    "i": 11304,
    "b": 13,
    "c": 1406,
    "r": 1406,
    "o": 20,
    "t": "Ochii Tăi să fie deschiși zi și noapte spre casa aceasta, spre locul acesta despre care ai spus că-Ți vei pune Numele acolo, ca să asculți rugăciunea pe care robul Tău o va face în locul acesta!"
  },
  {
    "i": 11305,
    "b": 13,
    "c": 1406,
    "r": 1406,
    "o": 21,
    "t": "Ascultă cererile robului Tău și ale poporului Tău Israel, când se vor ruga în locul acesta! Tu ascultă din locul locuinței Tale, din ceruri, ascultă și iartă!"
  },
  {
    "i": 11306,
    "b": 13,
    "c": 1406,
    "r": 1406,
    "o": 22,
    "t": "Dacă un om va păcătui împotriva aproapelui său și i se va cere să jure, și va veni să jure înaintea altarului Tău, în casa aceasta,"
  },
  {
    "i": 11307,
    "b": 13,
    "c": 1406,
    "r": 1406,
    "o": 23,
    "t": "Tu ascultă din ceruri, lucrează și judecă pe robii Tăi, răsplătind pe cel vinovat și făcând să cadă fapta lui asupra capului lui, iar pe cel neprihănit îndreptățindu-l și dându-i după dreptatea lui!"
  },
  {
    "i": 11308,
    "b": 13,
    "c": 1406,
    "r": 1406,
    "o": 24,
    "t": "Dacă poporul Tău Israel va fi bătut de vrăjmaș pentru că a păcătuit împotriva Ta, și se va întoarce la Tine și va lăuda Numele Tău, și se va ruga și Te va implora în casa aceasta,"
  },
  {
    "i": 11309,
    "b": 13,
    "c": 1406,
    "r": 1406,
    "o": 25,
    "t": "Tu ascultă din ceruri, iartă păcatul poporului Tău Israel și adu-l înapoi în țara pe care ai dat-o părinților lui!"
  },
  {
    "i": 11310,
    "b": 13,
    "c": 1406,
    "r": 1406,
    "o": 26,
    "t": "Dacă cerul va fi închis și nu va fi ploaie pentru că au păcătuit împotriva Ta, și se vor ruga în locul acesta și vor lăuda Numele Tău, și se vor întoarce de la păcatul lor, fiindcă i-ai smerit,"
  },
  {
    "i": 11311,
    "b": 13,
    "c": 1406,
    "r": 1406,
    "o": 27,
    "t": "Tu ascultă din ceruri, iartă păcatul robilor Tăi și al poporului Tău Israel, arată-le calea cea bună pe care trebuie să umble și dă ploaie țării Tale, pe care ai dat-o de moștenire poporului Tău!"
  },
  {
    "i": 11312,
    "b": 13,
    "c": 1406,
    "r": 1406,
    "o": 28,
    "t": "Dacă în țară va fi foamete, ciumă, rugină sau tăciune, lăcuste sau omizi, dacă vrăjmașul va împresura cetățile poporului Tău, dacă va fi orice nenorocire sau orice boală,"
  },
  {
    "i": 11313,
    "b": 13,
    "c": 1406,
    "r": 1406,
    "o": 29,
    "t": "orice rugăciune, orice cerere făcută de oricine, fie de tot poporul Tău Israel, când fiecare își va cunoaște rana și durerea și își va întinde mâinile spre casa aceasta,"
  },
  {
    "i": 11314,
    "b": 13,
    "c": 1406,
    "r": 1406,
    "o": 30,
    "t": "Tu ascultă din ceruri, din locul locuinței Tale, iartă și răsplătește fiecăruia după toate căile lui, Tu care cunoști inima lui, căci numai Tu cunoști inima copiilor oamenilor,"
  },
  {
    "i": 11315,
    "b": 13,
    "c": 1406,
    "r": 1406,
    "o": 31,
    "t": "ca să se teamă de Tine și să umble în căile Tale în toate zilele vieții lor, în țara pe care ai dat-o părinților noștri!"
  },
  {
    "i": 11316,
    "b": 13,
    "c": 1406,
    "r": 1406,
    "o": 32,
    "t": "Chiar și străinul care nu este din poporul Tău Israel, dacă va veni dintr-o țară depărtată, din pricina Numelui Tău celui mare, a mâinii Tale celei tari și a brațului Tău celui întins, dacă va veni și se va ruga în casa aceasta,"
  },
  {
    "i": 11317,
    "b": 13,
    "c": 1406,
    "r": 1406,
    "o": 33,
    "t": "Tu ascultă din ceruri, din locul locuinței Tale, și împlinește tot ce-Ți va cere străinul, ca toate popoarele pământului să cunoască Numele Tău și să se teamă de Tine, ca și poporul Tău Israel, și să știe că Numele Tău este chemat peste casa aceasta pe care am zidit-o!"
  },
  {
    "i": 11318,
    "b": 13,
    "c": 1406,
    "r": 1406,
    "o": 34,
    "t": "Când poporul Tău va ieși la luptă împotriva vrăjmașului său, pe calea pe care-l vei trimite, și se vor ruga Ție, cu fața spre cetatea aceasta pe care ai ales-o și spre casa aceasta pe care am zidit-o Numelui Tău,"
  },
  {
    "i": 11319,
    "b": 13,
    "c": 1406,
    "r": 1406,
    "o": 35,
    "t": "ascultă din ceruri rugăciunea și cererea lor și fă-le dreptate!"
  },
  {
    "i": 11320,
    "b": 13,
    "c": 1406,
    "r": 1406,
    "o": 36,
    "t": "Când vor păcătui împotriva Ta – căci nu este om care să nu păcătuiască –, și Te vei mânia pe ei, și-i vei da în mâinile vrăjmașului, și-i vor duce robi într-o țară depărtată sau apropiată,"
  },
  {
    "i": 11321,
    "b": 13,
    "c": 1406,
    "r": 1406,
    "o": 37,
    "t": "dacă își vor veni în fire în țara în care vor fi robi, dacă se vor întoarce și Te vor implora în țara robiei lor, zicând: Am păcătuit, am făcut ce este rău, ne-am purtat cu nelegiuire,"
  },
  {
    "i": 11322,
    "b": 13,
    "c": 1406,
    "r": 1406,
    "o": 38,
    "t": "dacă se vor întoarce la Tine din toată inima lor și din tot sufletul lor, în țara robiei lor, unde vor fi robi, și se vor ruga cu fața spre țara lor pe care ai dat-o părinților lor, spre cetatea pe care ai ales-o și spre casa pe care am zidit-o Numelui Tău,"
  },
  {
    "i": 11323,
    "b": 13,
    "c": 1406,
    "r": 1406,
    "o": 39,
    "t": "ascultă din ceruri, din locul locuinței Tale, rugăciunea și cererile lor, fă-le dreptate și iartă poporului Tău păcatele pe care le-a săvârșit împotriva Ta!"
  },
  {
    "i": 11324,
    "b": 13,
    "c": 1406,
    "r": 1406,
    "o": 40,
    "t": "Acum, Dumnezeule, ochii Tăi să fie deschiși și urechile Tale atente la rugăciunea făcută în locul acesta!"
  },
  {
    "i": 11325,
    "b": 13,
    "c": 1406,
    "r": 1406,
    "o": 41,
    "t": "Acum scoală-Te, Doamne Dumnezeule, vino la locul Tău de odihnă, Tu și chivotul puterii Tale! Preoții Tăi, Doamne Dumnezeule, să se îmbrace cu mântuire, și credincioșii Tăi să se bucure de fericire!"
  },
  {
    "i": 11326,
    "b": 13,
    "c": 1406,
    "r": 1406,
    "o": 42,
    "t": "Doamne Dumnezeule, nu îndepărta fața Unsului Tău! Adu-Ți aminte de bunătățile arătate robului Tău David!"
  },
  {
    "i": 11327,
    "b": 13,
    "c": 1407,
    "r": 1407,
    "o": 1,
    "t": "Când Solomon a isprăvit rugăciunea, s-a coborât foc din cer și a mistuit arderea-de-tot și jertfele, și slava Domnului a umplut casa."
  },
  {
    "i": 11328,
    "b": 13,
    "c": 1407,
    "r": 1407,
    "o": 2,
    "t": "Preoții nu puteau să intre în Casa Domnului, pentru că slava Domnului umpluse Casa Domnului."
  },
  {
    "i": 11329,
    "b": 13,
    "c": 1407,
    "r": 1407,
    "o": 3,
    "t": "Toți copiii lui Israel au văzut focul coborându-se și slava Domnului odihnindu-se peste casă; s-au plecat cu fața la pământ pe pavaj, s-au închinat și au lăudat pe Domnul, zicând: Căci este bun, căci îndurarea Lui ține în veac!"
  },
  {
    "i": 11330,
    "b": 13,
    "c": 1407,
    "r": 1407,
    "o": 4,
    "t": "Împăratul și tot poporul au adus jertfe înaintea Domnului."
  },
  {
    "i": 11331,
    "b": 13,
    "c": 1407,
    "r": 1407,
    "o": 5,
    "t": "Împăratul Solomon a junghiat ca jertfă douăzeci și două de mii de boi și o sută douăzeci de mii de oi. Astfel, împăratul și tot poporul au sfințit Casa lui Dumnezeu."
  },
  {
    "i": 11332,
    "b": 13,
    "c": 1407,
    "r": 1407,
    "o": 6,
    "t": "Preoții stăteau la locul lor, și leviții, cu instrumentele făcute de împăratul David pentru cântările Domnului, ca să laude pe Domnul, căci îndurarea Lui ține în veac! Când David le-a încredințat misiunea, ei lăudau prin el pe Domnul. Preoții trâmbițau înaintea lor, și tot Israelul era de față."
  },
  {
    "i": 11333,
    "b": 13,
    "c": 1407,
    "r": 1407,
    "o": 7,
    "t": "Solomon a sfințit mijlocul curții dinaintea Casei Domnului, căci acolo a adus arderile-de-tot și grăsimile jertfelor de mulțumire, pentru că altarul de aramă pe care-l făcuse Solomon nu putea să cuprindă arderile-de-tot, ofrandele și grăsimile."
  },
  {
    "i": 11334,
    "b": 13,
    "c": 1407,
    "r": 1407,
    "o": 8,
    "t": "În vremea aceea, Solomon a prăznuit sărbătoarea șapte zile, și tot Israelul împreună cu el. O mare mulțime venise din depărtare, de la intrarea Hamatului până la pârâul Egiptului."
  },
  {
    "i": 11335,
    "b": 13,
    "c": 1407,
    "r": 1407,
    "o": 9,
    "t": "A opta zi au avut o adunare solemnă, căci sfințiseră altarul șapte zile și prăznuiseră sărbătoarea șapte zile."
  },
  {
    "i": 11336,
    "b": 13,
    "c": 1407,
    "r": 1407,
    "o": 10,
    "t": "În a douăzeci și treia zi a lunii a șaptea, Solomon a trimis acasă poporul, vesel și cu inima bucuroasă de binefacerile pe care le făcuse Domnul lui David, lui Solomon și poporului Său Israel."
  },
  {
    "i": 11337,
    "b": 13,
    "c": 1407,
    "r": 1407,
    "o": 11,
    "t": "Astfel, Solomon a isprăvit Casa Domnului și casa împărătească; și i-a izbutit tot ce și-a pus în inimă să facă în Casa Domnului și în casa lui."
  },
  {
    "i": 11338,
    "b": 13,
    "c": 1407,
    "r": 1407,
    "o": 12,
    "t": "Domnul S-a arătat lui Solomon noaptea și i-a zis: „Am auzit rugăciunea ta și am ales locul acesta ca o casă de jertfe pentru Mine."
  },
  {
    "i": 11339,
    "b": 13,
    "c": 1407,
    "r": 1407,
    "o": 13,
    "t": "Când voi închide cerul și nu va fi ploaie, când voi porunci lăcustelor să mănânce țara, când voi trimite ciuma în poporul Meu,"
  },
  {
    "i": 11340,
    "b": 13,
    "c": 1407,
    "r": 1407,
    "o": 14,
    "t": "dacă poporul Meu, peste care este chemat Numele Meu, se va smeri, se va ruga și va căuta fața Mea și se va întoarce de la căile lui rele, îl voi asculta din ceruri, îi voi ierta păcatul și-i voi tămădui țara."
  },
  {
    "i": 11341,
    "b": 13,
    "c": 1407,
    "r": 1407,
    "o": 15,
    "t": "De acum înainte, ochii Mei vor fi deschiși și urechile Mele atente la rugăciunea făcută în locul acesta."
  },
  {
    "i": 11342,
    "b": 13,
    "c": 1407,
    "r": 1407,
    "o": 16,
    "t": "Acum am ales și am sfințit casa aceasta, ca să-Mi fie Numele acolo pentru totdeauna, și ochii Mei și inima Mea vor fi acolo pururea."
  },
  {
    "i": 11343,
    "b": 13,
    "c": 1407,
    "r": 1407,
    "o": 17,
    "t": "Tu, dacă vei umbla înaintea Mea, cum a umblat tatăl tău David, și vei face tot ce ți-am poruncit, și vei păzi legile și poruncile Mele,"
  },
  {
    "i": 11344,
    "b": 13,
    "c": 1407,
    "r": 1407,
    "o": 18,
    "t": "voi întări scaunul tău de domnie, cum am legiuit cu tatăl tău David, zicând: Nu vei fi lipsit de un urmaș care să domnească în Israel!"
  },
  {
    "i": 11345,
    "b": 13,
    "c": 1407,
    "r": 1407,
    "o": 19,
    "t": "Dar dacă vă veți abate și veți părăsi legile și poruncile Mele pe care vi le-am pus înainte, și dacă vă veți duce să slujiți altor dumnezei și să vă închinați lor,"
  },
  {
    "i": 11346,
    "b": 13,
    "c": 1407,
    "r": 1407,
    "o": 20,
    "t": "vă voi smulge din țara Mea pe care v-am dat-o, voi lepăda de la fața Mea casa aceasta pe care am sfințit-o Numelui Meu și o voi face de pomină și de batjocură printre toate popoarele."
  },
  {
    "i": 11347,
    "b": 13,
    "c": 1407,
    "r": 1407,
    "o": 21,
    "t": "Și oricine va trece pe lângă casa aceasta care va fi ajuns o dărâmătură, va rămâne uimit și va zice: Pentru ce a făcut Domnul așa țării acesteia și casei acesteia?"
  },
  {
    "i": 11348,
    "b": 13,
    "c": 1407,
    "r": 1407,
    "o": 22,
    "t": "Și i se va răspunde: Pentru că au părăsit pe Domnul, Dumnezeul părinților lor, care i-a scos din țara Egiptului, și s-au alipit de alți dumnezei, s-au închinat lor și le-au slujit; de aceea a trimis El toate aceste nenorociri asupra lor.”"
  },
  {
    "i": 11349,
    "b": 13,
    "c": 1408,
    "r": 1408,
    "o": 1,
    "t": "După cei douăzeci de ani pe care i-a întrebuințat Solomon ca să zidească Casa Domnului și casa lui,"
  },
  {
    "i": 11350,
    "b": 13,
    "c": 1408,
    "r": 1408,
    "o": 2,
    "t": "Solomon a zidit cetățile pe care i le dăduse Hiram și a așezat în ele pe copiii lui Israel."
  },
  {
    "i": 11351,
    "b": 13,
    "c": 1408,
    "r": 1408,
    "o": 3,
    "t": "Apoi Solomon s-a dus împotriva Hamatului-Țoba și l-a cuprins."
  },
  {
    "i": 11352,
    "b": 13,
    "c": 1408,
    "r": 1408,
    "o": 4,
    "t": "A zidit Tadmor în pustie și toate cetățile de meremet pe care le zidise în Hamat."
  },
  {
    "i": 11353,
    "b": 13,
    "c": 1408,
    "r": 1408,
    "o": 5,
    "t": "A zidit Bet-Horonul de sus și Bet-Horonul de jos, cetăți întărite cu ziduri, porți și zăvoare,"
  },
  {
    "i": 11354,
    "b": 13,
    "c": 1408,
    "r": 1408,
    "o": 6,
    "t": "precum și Baalatul, și toate cetățile de meremet pe care le avea Solomon, toate cetățile pentru care și cetățile pentru călăreți, și tot ce a voit Solomon să zidească la Ierusalim, în Liban și în toată țara pe care o stăpânea."
  },
  {
    "i": 11355,
    "b": 13,
    "c": 1408,
    "r": 1408,
    "o": 7,
    "t": "Pe toți cei ce mai rămăseseră din hitiți, amoriți, fereziți, heviți și iebusiți, care nu erau din Israel,"
  },
  {
    "i": 11356,
    "b": 13,
    "c": 1408,
    "r": 1408,
    "o": 8,
    "t": "adică pe urmașii lor care mai rămăseseră după ei în țară și pe care nu-i nimiciseră copiii lui Israel, Solomon i-a înrolat ca robi de corvoadă, ceea ce au rămas până în ziua de azi."
  },
  {
    "i": 11357,
    "b": 13,
    "c": 1408,
    "r": 1408,
    "o": 9,
    "t": "Solomon n-a întrebuințat ca robi de corvoadă pentru lucrările lui pe copiii lui Israel, ci ei erau ostași, căpeteniile oștirii lui, căpitanii lui, conducătorii carelor și ai călărimii lui."
  },
  {
    "i": 11358,
    "b": 13,
    "c": 1408,
    "r": 1408,
    "o": 10,
    "t": "Căpeteniile care stăteau peste popor și care erau puse de împăratul Solomon erau în număr de două sute cincizeci."
  },
  {
    "i": 11359,
    "b": 13,
    "c": 1408,
    "r": 1408,
    "o": 11,
    "t": "Solomon a suit pe fata lui faraon din cetatea lui David în casa pe care i-o zidise, căci a zis: „O femeie nu trebuie să locuiască la mine în casa lui David, împăratul lui Israel, fiindcă locurile acestea sunt sfinte, de vreme ce chivotul Domnului a intrat în ele.”"
  },
  {
    "i": 11360,
    "b": 13,
    "c": 1408,
    "r": 1408,
    "o": 12,
    "t": "Atunci Solomon a adus Domnului arderi-de-tot pe altarul Domnului pe care-l zidise înaintea pridvorului."
  },
  {
    "i": 11361,
    "b": 13,
    "c": 1408,
    "r": 1408,
    "o": 13,
    "t": "A adus arderi-de-tot după rânduiala fiecărei zile, potrivit poruncilor lui Moise, în zilele de Sabat, la lunile noi și la sărbători, de trei ori pe an, la sărbătoarea azimilor, la sărbătoarea săptămânilor și la sărbătoarea corturilor."
  },
  {
    "i": 11362,
    "b": 13,
    "c": 1408,
    "r": 1408,
    "o": 14,
    "t": "A așezat, după rânduiala tatălui său David, cetele preoților în slujbele lor și pe leviți în slujbele lor, ca să laude și să slujească înaintea preoților, după rânduiala fiecărei zile, și pe ușieri în cetele lor la fiecare poartă, căci așa poruncise David, omul lui Dumnezeu."
  },
  {
    "i": 11363,
    "b": 13,
    "c": 1408,
    "r": 1408,
    "o": 15,
    "t": "N-au ieșit cu nimic din poruncile pe care le dăduse împăratul preoților și leviților cu privire la orice lucru și cu privire la meremeturi."
  },
  {
    "i": 11364,
    "b": 13,
    "c": 1408,
    "r": 1408,
    "o": 16,
    "t": "Astfel s-a dus la bun sfârșit toată lucrarea lui Solomon, din ziua când s-au pus temeliile Casei Domnului până în ziua când a fost isprăvită. Casa Domnului a fost desăvârșită."
  },
  {
    "i": 11365,
    "b": 13,
    "c": 1408,
    "r": 1408,
    "o": 17,
    "t": "Atunci Solomon s-a dus la Ețion-Gheber și la Elot, pe malul mării, în țara lui Edom."
  },
  {
    "i": 11366,
    "b": 13,
    "c": 1408,
    "r": 1408,
    "o": 18,
    "t": "Hiram i-a trimis, prin oamenii lui, corăbii și marinari care cunoșteau marea. Ei s-au dus cu oamenii lui Solomon la Ofir și au luat de acolo patru sute cincizeci de talanți de aur pe care i-au adus împăratului Solomon."
  },
  {
    "i": 11367,
    "b": 13,
    "c": 1409,
    "r": 1409,
    "o": 1,
    "t": "Împărăteasa din Saba, auzind de faima lui Solomon, a venit la Ierusalim ca să-l pună la încercare prin întrebări grele. Ea avea un alai foarte mare, cămile încărcate cu mirodenii, cu foarte mult aur și cu pietre scumpe. S-a dus la Solomon și i-a spus tot ce avea în inimă."
  },
  {
    "i": 11368,
    "b": 13,
    "c": 1409,
    "r": 1409,
    "o": 2,
    "t": "Solomon i-a răspuns la toate întrebările și n-a fost nimic pe care să nu i-l deslușească."
  },
  {
    "i": 11369,
    "b": 13,
    "c": 1409,
    "r": 1409,
    "o": 3,
    "t": "Împărăteasa din Saba a văzut toată înțelepciunea lui Solomon, casa pe care o zidise,"
  },
  {
    "i": 11370,
    "b": 13,
    "c": 1409,
    "r": 1409,
    "o": 4,
    "t": "merindele de la masa lui, locuințele slujitorilor lui, slujbele slujitorilor lui și hainele lor, paharnicii și hainele lor și arderile-de-tot pe care le aducea în Casa Domnului. Atunci a rămas cu sufletul tulburat."
  },
  {
    "i": 11371,
    "b": 13,
    "c": 1409,
    "r": 1409,
    "o": 5,
    "t": "Ea a zis împăratului: „Deci era adevărat ce am auzit în țara mea despre tine și despre înțelepciunea ta!"
  },
  {
    "i": 11372,
    "b": 13,
    "c": 1409,
    "r": 1409,
    "o": 6,
    "t": "Nu credeam ce se spunea până când n-am venit și n-am văzut cu ochii mei. Iată că nici jumătate nu mi s-a spus. Tu întreci înțelepciunea și propășirea de care auzisem vorbindu-se."
  },
  {
    "i": 11373,
    "b": 13,
    "c": 1409,
    "r": 1409,
    "o": 7,
    "t": "Ferice de oamenii tăi, ferice de slujitorii tăi aceștia care stau pururea înaintea ta și care aud înțelepciunea ta!"
  },
  {
    "i": 11374,
    "b": 13,
    "c": 1409,
    "r": 1409,
    "o": 8,
    "t": "Binecuvântat să fie Domnul, Dumnezeul tău, care a binevoit să te pună pe scaunul Lui de domnie, ca împărat pentru Domnul, Dumnezeul tău! Pentru că Dumnezeul tău iubește pe Israel și vrea să-l facă să dăinuiască în veci, de aceea te-a pus împărat peste el, ca să faci judecată și dreptate.”"
  },
  {
    "i": 11375,
    "b": 13,
    "c": 1409,
    "r": 1409,
    "o": 9,
    "t": "Ea a dat împăratului o sută douăzeci de talanți de aur, foarte multe mirodenii și pietre scumpe. N-a mai fost niciodată atâta mirodenie ca aceea pe care a dat-o împărăteasa din Saba împăratului Solomon."
  },
  {
    "i": 11376,
    "b": 13,
    "c": 1409,
    "r": 1409,
    "o": 10,
    "t": "Slujitorii lui Hiram și ai lui Solomon, care aduceau aur din Ofir, au adus și lemn de santal și pietre scumpe."
  },
  {
    "i": 11377,
    "b": 13,
    "c": 1409,
    "r": 1409,
    "o": 11,
    "t": "Împăratul a făcut din lemnul de santal scări pentru Casa Domnului și pentru casa împărătească, harpe și lăute pentru cântăreți. Nu se văzuse niciodată așa ceva în țara lui Iuda."
  },
  {
    "i": 11378,
    "b": 13,
    "c": 1409,
    "r": 1409,
    "o": 12,
    "t": "Împăratul Solomon a dat împărătesei din Saba tot ce a dorit ea, tot ce a cerut ea, mai mult decât adusese ea împăratului. Apoi ea a plecat și s-a întors în țara ei, cu slujitorii ei."
  },
  {
    "i": 11379,
    "b": 13,
    "c": 1409,
    "r": 1409,
    "o": 13,
    "t": "Greutatea aurului care venea lui Solomon în fiecare an era de șase sute șaizeci și șase de talanți de aur,"
  },
  {
    "i": 11380,
    "b": 13,
    "c": 1409,
    "r": 1409,
    "o": 14,
    "t": "Fără a socoti veniturile din taxele negustorilor și ale agenților importatori; toți regii Arabiei, toți guvernatorii țării aduceau, de asemenea, aur și argint lui Solomon."
  },
  {
    "i": 11381,
    "b": 13,
    "c": 1409,
    "r": 1409,
    "o": 15,
    "t": "Și a făcut regele Solomon două sute de scuturi mari din aur bătut, punând pe fiecare șase sute de sicli de aur bătut,"
  },
  {
    "i": 11382,
    "b": 13,
    "c": 1409,
    "r": 1409,
    "o": 16,
    "t": "Și trei sute de scuturi mici din aur bătut, punând pe fiecare trei sute de sicli de aur, și le-a pus în Galeria Pădurii Libanului."
  },
  {
    "i": 11383,
    "b": 13,
    "c": 1409,
    "r": 1409,
    "o": 17,
    "t": "A făcut regele și un tron mare de fildeș și l-a placat cu aur curat."
  },
  {
    "i": 11384,
    "b": 13,
    "c": 1409,
    "r": 1409,
    "o": 18,
    "t": "Acest tron avea șase trepte și un scăunel de aur, care erau lipite de el, brațe de o parte și de alta a scaunului și doi lei stând lângă brațe."
  },
  {
    "i": 11385,
    "b": 13,
    "c": 1409,
    "r": 1409,
    "o": 19,
    "t": "Doisprezece lei stăteau de o parte și de alta a celor șase trepte. Nu s-a mai făcut nimic asemănător în nici un regat."
  },
  {
    "i": 11386,
    "b": 13,
    "c": 1409,
    "r": 1409,
    "o": 20,
    "t": "Toate vasele de băut ale regelui Solomon erau de aur și tot mobilierul Galeriei Pădurii Libanului era din aur curat; căci argintul era socotit ca nimic în zilele regelui Solomon."
  },
  {
    "i": 11387,
    "b": 13,
    "c": 1409,
    "r": 1409,
    "o": 21,
    "t": "Căci regele avea corăbii care mergeau la Tarsis cu slujitorii lui Huram și, la fiecare trei ani, corăbiile se întorceau de la Tarsis încărcate cu aur, argint, fildeș, maimuțe și babuini."
  },
  {
    "i": 11388,
    "b": 13,
    "c": 1409,
    "r": 1409,
    "o": 22,
    "t": "Regele Solomon a întrecut în bogăție și înțelepciune pe toți regii pământului."
  },
  {
    "i": 11389,
    "b": 13,
    "c": 1409,
    "r": 1409,
    "o": 23,
    "t": "Toți regii pământului doreau să fie primiți de Solomon pentru a se bucura de înțelepciunea pe care Dumnezeu i-o pusese în inimă"
  },
  {
    "i": 11390,
    "b": 13,
    "c": 1409,
    "r": 1409,
    "o": 24,
    "t": "Și fiecare își aducea darul său: vase de argint și vase de aur, veșminte, arme și mirodenii, cai și catâri, și așa din an în an."
  },
  {
    "i": 11391,
    "b": 13,
    "c": 1409,
    "r": 1409,
    "o": 25,
    "t": "Solomon avea patru mii de iesle pentru caii săi și pentru carele sale și douăsprezece mii de cai, pe care i-a așezat în orașele de care și lângă rege, în Ierusalim."
  },
  {
    "i": 11392,
    "b": 13,
    "c": 1409,
    "r": 1409,
    "o": 26,
    "t": "Și-a întins puterea asupra tuturor regilor, de la Fluviu până la țara Filistenilor și până la granița Egiptului."
  },
  {
    "i": 11393,
    "b": 13,
    "c": 1409,
    "r": 1409,
    "o": 27,
    "t": "Și a făcut argintul tot atât de obișnuit în Ierusalim ca pietrele, și cedrii tot atât de numeroși ca sicomorii din Câmpie."
  },
  {
    "i": 11394,
    "b": 13,
    "c": 1409,
    "r": 1409,
    "o": 28,
    "t": "Pentru Solomon se importau cai din Muçur și din toate țările."
  },
  {
    "i": 11395,
    "b": 13,
    "c": 1409,
    "r": 1409,
    "o": 29,
    "t": "Restul istoriei lui Solomon, de la început până la sfârșit, nu este scrisă oare în istoria lui Natân, profetul, în profeția lui Ahiyya din Silo și în vedenia lui Yéddo, văzătorul, cu privire la Ieroboam, fiul lui Nebat?"
  },
  {
    "i": 11396,
    "b": 13,
    "c": 1409,
    "r": 1409,
    "o": 30,
    "t": "Solomon a domnit patruzeci de ani la Ierusalim peste tot Israelul."
  },
  {
    "i": 11397,
    "b": 13,
    "c": 1409,
    "r": 1409,
    "o": 31,
    "t": "Apoi s-a culcat cu părinții săi și a fost îngropat în Cetatea lui David, tatăl său, iar fiul său Roboam a domnit în locul lui."
  },
  {
    "i": 11398,
    "b": 13,
    "c": 1410,
    "r": 1410,
    "o": 1,
    "t": "Roboam s-a dus la Sihem, căci la Sihem venise tot Israelul ca să-l proclame rege."
  },
  {
    "i": 11399,
    "b": 13,
    "c": 1410,
    "r": 1410,
    "o": 2,
    "t": "De îndată ce Ieroboam, fiul lui Nebat, a fost înștiințat despre aceasta – el era în Egipt, unde fugise de regele Solomon – s-a întors din Egipt."
  }
]
