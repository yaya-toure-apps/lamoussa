[
  {
    "i": 30000,
    "b": 48,
    "c": 5018,
    "r": 5018,
    "o": 3,
    "t": "At sa bayang yaon ay may isang babaing bao; at siya'y naparoroong madalas sa kaniya, na sinasabi, Iganti mo ako sa aking kaalit."
  },
  {
    "i": 30001,
    "b": 48,
    "c": 5018,
    "r": 5018,
    "o": 4,
    "t": "At may ilang panahon na siya'y tumatanggi: datapuwa't pagkatapos ay sinabi sa kaniyang sarili, Bagaman di ako natatakot sa Dios, at di nagpipitagan sa tao:"
  },
  {
    "i": 30002,
    "b": 48,
    "c": 5018,
    "r": 5018,
    "o": 5,
    "t": "Gayon man, sapagka't nililigalig ako ng baong ito, ay igaganti ko siya, baka niya ako bagabagin ng kapaparito."
  },
  {
    "i": 30003,
    "b": 48,
    "c": 5018,
    "r": 5018,
    "o": 6,
    "t": "At sinabi ng Panginoon, Pakinggan ninyo ang sinabi ng likong hukom."
  },
  {
    "i": 30004,
    "b": 48,
    "c": 5018,
    "r": 5018,
    "o": 7,
    "t": "At hindi baga, igaganti ng Dios ang kaniyang mga hirang, na sumisigaw sa kaniya sa araw at gabi, at siya'y may pagpapahinuhod sa kanila?"
  },
  {
    "i": 30005,
    "b": 48,
    "c": 5018,
    "r": 5018,
    "o": 8,
    "t": "Sinasabi ko sa inyo, na sila'y madaling igaganti niya. Gayon ma'y pagparito ng Anak ng tao, makakasumpong kaya siya ng pananampalataya sa lupa?"
  },
  {
    "i": 30006,
    "b": 48,
    "c": 5018,
    "r": 5018,
    "o": 9,
    "t": "At kaniyang sinalita naman ang talinghagang ito sa nagsisiasa sa kanilang sarili, na nangagpapanggap na sila'y matutuwid, at pinawawalang halaga ang lahat ng mga iba:"
  },
  {
    "i": 30007,
    "b": 48,
    "c": 5018,
    "r": 5018,
    "o": 10,
    "t": "May dalawang lalaking nagsipanhik sa templo upang magsipanalangin; ang isa'y Fariseo, at ang isa'y maniningil ng buwis."
  },
  {
    "i": 30008,
    "b": 48,
    "c": 5018,
    "r": 5018,
    "o": 11,
    "t": "Ang Fariseo ay nakatayo at nanalangin sa kaniyang sarili ng ganito, Dios, pinasasalamatan kita, na hindi ako gaya ng ibang mga tao, na mga manglulupig, mga liko, mga mapangalunya, o hindi man lamang gaya ng maniningil ng buwis na ito."
  },
  {
    "i": 30009,
    "b": 48,
    "c": 5018,
    "r": 5018,
    "o": 12,
    "t": "Makalawa akong nagaayuno sa isang linggo; nagbibigay ako ng ikapu ng lahat kong kinakamtan."
  },
  {
    "i": 30010,
    "b": 48,
    "c": 5018,
    "r": 5018,
    "o": 13,
    "t": "Datapuwa't ang maniningil ng buwis, na nakatayo sa malayo, ay ayaw na itingin man lamang ang kaniyang mga mata sa langit, kundi dinadagukan ang kaniyang dibdib, na sinasabi, Dios, ikaw ay mahabag sa akin, na isang makasalanan."
  },
  {
    "i": 30011,
    "b": 48,
    "c": 5018,
    "r": 5018,
    "o": 14,
    "t": "Sinasabi ko sa inyo, Nanaog at umuwi sa kaniyang bahay ang taong ito na inaaaringganap kay sa isa: sapagka't ang bawa't nagmamataas sa kaniyang sarili ay mabababa; datapuwa't ang nagpapakababa sa kaniyang sarili ay matataas."
  },
  {
    "i": 30012,
    "b": 48,
    "c": 5018,
    "r": 5018,
    "o": 15,
    "t": "At dinala naman nila sa kaniya ang kanilang mga sanggol, upang kaniyang hipuin sila; datapuwa't nang mangakita ito ng mga alagad, ay sila'y sinaway nila."
  },
  {
    "i": 30013,
    "b": 48,
    "c": 5018,
    "r": 5018,
    "o": 16,
    "t": "Datapuwa't pinalapit sila ni Jesus sa kaniya, na sinasabi, Pabayaan ninyong magsilapit sa akin ang maliliit na bata, at huwag ninyo silang pagbawalan: sapagka't sa mga ganito nauukol ang kaharian ng Dios."
  },
  {
    "i": 30014,
    "b": 48,
    "c": 5018,
    "r": 5018,
    "o": 17,
    "t": "Katotohanang sinasabi ko sa inyo, Sinomang hindi tumanggap ng kaharian ng Dios na gaya ng isang maliit na bata, ay hindi siya papasok doon sa anomang paraan."
  },
  {
    "i": 30015,
    "b": 48,
    "c": 5018,
    "r": 5018,
    "o": 18,
    "t": "At tinanong siya ng isang pinuno, na sinasabi, Mabuting Guro, anong gagawin ko upang magmana ng walang hanggang buhay?"
  },
  {
    "i": 30016,
    "b": 48,
    "c": 5018,
    "r": 5018,
    "o": 19,
    "t": "At sinabi sa kaniya ni Jesus, Bakit mo ako tinatawag na mabuti? walang mabuti, kundi isa, ang Dios lamang."
  },
  {
    "i": 30017,
    "b": 48,
    "c": 5018,
    "r": 5018,
    "o": 20,
    "t": "Talastas mo ang mga utos, Huwag kang mangalunya, Huwag kang pumatay, Huwag kang magnakaw, Huwag kang sumaksi sa di katotohanan, Igalang mo ang iyong ama at ina."
  },
  {
    "i": 30018,
    "b": 48,
    "c": 5018,
    "r": 5018,
    "o": 21,
    "t": "At sinabi niya, Ginanap ko ang lahat ng mga bagay na ito buhat pa sa aking pagkabata."
  },
  {
    "i": 30019,
    "b": 48,
    "c": 5018,
    "r": 5018,
    "o": 22,
    "t": "At nang marinig ito ni Jesus, ay sinabi niya sa kaniya, Isang bagay pa ang kulang sa iyo: ipagbili mo ang lahat mong tinatangkilik, at ipamahagi mo sa mga dukha, at magkakaroon ka ng kayamanan sa langit: at pumarito ka, sumunod ka sa akin."
  },
  {
    "i": 30020,
    "b": 48,
    "c": 5018,
    "r": 5018,
    "o": 23,
    "t": "Datapuwa't nang marinig niya ang mga bagay na ito, siya'y namanglaw na lubha; sapagka't siya'y totoong mayaman."
  },
  {
    "i": 30021,
    "b": 48,
    "c": 5018,
    "r": 5018,
    "o": 24,
    "t": "At sa pagmamasid sa kaniya ni Jesus ay sinabi, Pagkahiraphirap na makapasok sa kaharian ng Dios ang mga may kayamanan!"
  },
  {
    "i": 30022,
    "b": 48,
    "c": 5018,
    "r": 5018,
    "o": 25,
    "t": "Sapagka't magaan pa sa isang kamelyo ang pumasok sa butas ng isang karayom, kay sa isang taong mayaman na pumasok sa kaharian ng Dios."
  },
  {
    "i": 30023,
    "b": 48,
    "c": 5018,
    "r": 5018,
    "o": 26,
    "t": "At sinabi ng mga nakarinig nito, Sino nga kaya ang makaliligtas?"
  },
  {
    "i": 30024,
    "b": 48,
    "c": 5018,
    "r": 5018,
    "o": 27,
    "t": "Datapuwa't sinabi niya, Ang mga bagay na di mangyayari sa mga tao ay may pangyayari sa Dios."
  },
  {
    "i": 30025,
    "b": 48,
    "c": 5018,
    "r": 5018,
    "o": 28,
    "t": "At sinabi ni Pedro, Narito, iniwan namin ang aming sarili, at nagsisunod sa iyo."
  },
  {
    "i": 30026,
    "b": 48,
    "c": 5018,
    "r": 5018,
    "o": 29,
    "t": "At sinabi niya sa kanila, Katotohanang sinasabi ko sa inyo, Walang taong nagiwan ng bahay, o asawang babae, o mga kapatid, o mga magulang o mga anak, dahil sa kaharian ng Dios,"
  },
  {
    "i": 30027,
    "b": 48,
    "c": 5018,
    "r": 5018,
    "o": 30,
    "t": "Na di tatanggap ng makapupung higit sa panahong ito, at sa sanglibutang darating, ng walang hanggang buhay."
  },
  {
    "i": 30028,
    "b": 48,
    "c": 5018,
    "r": 5018,
    "o": 31,
    "t": "At isinama niya ng bukod ang labingdalawa, at sa kanila'y sinabi, Narito, nagsisiahon tayo sa Jerusalem, at ang lahat ng mga bagay na isinulat ng mga propeta ay mangagaganap sa Anak ng tao."
  },
  {
    "i": 30029,
    "b": 48,
    "c": 5018,
    "r": 5018,
    "o": 32,
    "t": "Sapagka't siya'y ibibigay sa mga Gentil, at siya'y aalimurahin, at duduwahaginin, at luluraan."
  },
  {
    "i": 30030,
    "b": 48,
    "c": 5018,
    "r": 5018,
    "o": 33,
    "t": "At kanilang papaluin at papatayin siya: at sa ikatlong araw ay muling magbabangon siya."
  },
  {
    "i": 30031,
    "b": 48,
    "c": 5018,
    "r": 5018,
    "o": 34,
    "t": "At wala silang napagunawa sa mga bagay na ito; at ang sabing ito ay nalingid sa kanila, at hindi nila napagtalastas ang sinabi."
  },
  {
    "i": 30032,
    "b": 48,
    "c": 5018,
    "r": 5018,
    "o": 35,
    "t": "At nangyari, na nang nalalapit na sila sa Jerico, isang bulag ay nakaupo sa tabi ng daan na nagpapalimos:"
  },
  {
    "i": 30033,
    "b": 48,
    "c": 5018,
    "r": 5018,
    "o": 36,
    "t": "At pagkarinig na nagdaraan ang maraming tao, ay itinanong niya kung ano ang ibig sabihin noon."
  },
  {
    "i": 30034,
    "b": 48,
    "c": 5018,
    "r": 5018,
    "o": 37,
    "t": "At sinabi nila sa kaniya, na nagdaraan si Jesus na taga Nazaret."
  },
  {
    "i": 30035,
    "b": 48,
    "c": 5018,
    "r": 5018,
    "o": 38,
    "t": "At siya'y nagsisigaw, na sinasabi, Jesus, ikaw na anak ni David, mahabag ka sa akin."
  },
  {
    "i": 30036,
    "b": 48,
    "c": 5018,
    "r": 5018,
    "o": 39,
    "t": "At siya'y sinaway ng nangasa unahan, upang siya'y tumahimik: datapuwa't siya'y lalong nagsisigaw, Ikaw na anak ni David, mahabag ka sa akin."
  },
  {
    "i": 30037,
    "b": 48,
    "c": 5018,
    "r": 5018,
    "o": 40,
    "t": "At si Jesus ay tumigil, at ipinagutos na dalhin siya sa kaniya: at nang mailapit siya, ay itinanong niya sa kaniya,"
  },
  {
    "i": 30038,
    "b": 48,
    "c": 5018,
    "r": 5018,
    "o": 41,
    "t": "Anong ibig mo na sa iyo'y gawin ko? At sinabi niya, Panginoon, na tanggapin ko ang aking paningin."
  },
  {
    "i": 30039,
    "b": 48,
    "c": 5018,
    "r": 5018,
    "o": 42,
    "t": "At sinabi sa kaniya ni Jesus, Tanggapin mo ang iyong paningin: pinagaling ka ng pananampalataya mo."
  },
  {
    "i": 30040,
    "b": 48,
    "c": 5018,
    "r": 5018,
    "o": 43,
    "t": "At pagdaka'y tinanggap niya ang kaniyang paningin, at sumunod sa kaniya, na niluluwalhati ang Dios: at pagkakita nito ng buong bayan, ay nangagpuri sa Dios."
  },
  {
    "i": 30041,
    "b": 48,
    "c": 5019,
    "r": 5019,
    "o": 1,
    "t": "At siya'y pumasok at nagdaan sa Jerico."
  },
  {
    "i": 30042,
    "b": 48,
    "c": 5019,
    "r": 5019,
    "o": 2,
    "t": "At narito, isang lalake na tinatawag sa pangalang Zaqueo; at siya'y isang puno ng mga maniningil ng buwis, at siya'y mayaman."
  },
  {
    "i": 30043,
    "b": 48,
    "c": 5019,
    "r": 5019,
    "o": 3,
    "t": "At pinagpipilitan niyang makita si Jesus kung sino kaya siya; at hindi mangyari, dahil sa maraming tao, sapagka't siya'y pandak."
  },
  {
    "i": 30044,
    "b": 48,
    "c": 5019,
    "r": 5019,
    "o": 4,
    "t": "At tumakbo siya sa unahan, at umakyat sa isang punong kahoy na sikomoro upang makita siya: sapagka't siya'y magdaraan sa daang yaon."
  },
  {
    "i": 30045,
    "b": 48,
    "c": 5019,
    "r": 5019,
    "o": 5,
    "t": "At nang dumating si Jesus sa dakong yaon, ay siya'y tumingala, at sinabi sa kaniya, Zaqueo, magmadali ka, at bumaba ka; sapagka't ngayo'y kinakailangang ako'y tumuloy sa bahay mo."
  },
  {
    "i": 30046,
    "b": 48,
    "c": 5019,
    "r": 5019,
    "o": 6,
    "t": "At siya'y nagmadali, at bumaba, at tinanggap siyang may tuwa."
  },
  {
    "i": 30047,
    "b": 48,
    "c": 5019,
    "r": 5019,
    "o": 7,
    "t": "At nang makita nila ito, ay nangagbulongbulungan silang lahat, na nangagsasabi, Siya'y pumasok na nanunuluyan sa isang taong makasalanan."
  },
  {
    "i": 30048,
    "b": 48,
    "c": 5019,
    "r": 5019,
    "o": 8,
    "t": "At si Zaqueo ay nagtindig, at sinabi sa Panginoon, Narito, Panginoon, ang kalahati ng aking mga pag-aari ay ibinibigay ko sa mga dukha; at kung sakali't nakasingil akong may daya sa kanino mang tao, ay isinasauli ko ng makaapat."
  },
  {
    "i": 30049,
    "b": 48,
    "c": 5019,
    "r": 5019,
    "o": 9,
    "t": "At sinabi sa kaniya ni Jesus, Dumating sa bahay na ito ngayon ang pagkaligtas, sapagka't siya'y anak din naman ni Abraham."
  },
  {
    "i": 30050,
    "b": 48,
    "c": 5019,
    "r": 5019,
    "o": 10,
    "t": "Sapagka't ang Anak ng tao ay naparito upang hanapin at iligtas ang nawala."
  },
  {
    "i": 30051,
    "b": 48,
    "c": 5019,
    "r": 5019,
    "o": 11,
    "t": "At samantalang pinakikinggan nila ang mga bagay na ito, ay dinugtungan niya at sinalita ang isang talinghaga, sapagka't siya'y malapit na sa Jerusalem, at sapagka't kanilang inakala na pagdaka'y mahahayag ang kaharian ng Dios."
  },
  {
    "i": 30052,
    "b": 48,
    "c": 5019,
    "r": 5019,
    "o": 12,
    "t": "Sinabi nga niya, Isang mahal na tao ay naparoon sa isang malayong lupain, upang tumanggap ng isang kaharian na ukol sa kaniyang sarili, at magbalik."
  },
  {
    "i": 30053,
    "b": 48,
    "c": 5019,
    "r": 5019,
    "o": 13,
    "t": "At tinawag niya ang sangpu sa kaniyang mga alipin at binigyan sila ng sangpung mina, at sinabi sa kanila, Ipangalakal ninyo ito hanggang sa ako'y dumating."
  },
  {
    "i": 30054,
    "b": 48,
    "c": 5019,
    "r": 5019,
    "o": 14,
    "t": "Datapuwa't kinapopootan siya ng kaniyang mga mamamayan, at ipinahabol siya sa isang sugo, na nagsasabi, Ayaw kami na ang taong ito'y maghari pa sa amin."
  },
  {
    "i": 30055,
    "b": 48,
    "c": 5019,
    "r": 5019,
    "o": 15,
    "t": "At nangyari, na nang siya'y muling magbalik, nang matanggap na ang kaharian, ay ipinatawag niya sa kaniyang harapan ang mga aliping yaon, na binigyan niya ng salapi, upang maalaman niya kung gaano ang kanilang tinubo sa pangangalakal."
  },
  {
    "i": 30056,
    "b": 48,
    "c": 5019,
    "r": 5019,
    "o": 16,
    "t": "At dumating sa harapan niya ang una, na nagsasabi, Panginoon, nagtubo ang iyong mina ng sangpung mina pa."
  },
  {
    "i": 30057,
    "b": 48,
    "c": 5019,
    "r": 5019,
    "o": 17,
    "t": "At sinabi niya sa kaniya, Mabuting gawa, ikaw na mabuting alipin: sapagka't nagtapat ka sa kakaunti, magkaroon ka ng kapamahalaan sa sangpung bayan."
  },
  {
    "i": 30058,
    "b": 48,
    "c": 5019,
    "r": 5019,
    "o": 18,
    "t": "At dumating ang ikalawa, na nagsasabi, Panginoon, nagtubo ang iyong mina ng limang mina."
  },
  {
    "i": 30059,
    "b": 48,
    "c": 5019,
    "r": 5019,
    "o": 19,
    "t": "At sinabi niya sa kaniya, Magkaroon ka naman ng kapamahalaan sa limang bayan."
  },
  {
    "i": 30060,
    "b": 48,
    "c": 5019,
    "r": 5019,
    "o": 20,
    "t": "At dumating ang iba pa, na nagsasabi, Panginoon, narito ang iyong mina, na aking itinago sa isang panyo:"
  },
  {
    "i": 30061,
    "b": 48,
    "c": 5019,
    "r": 5019,
    "o": 21,
    "t": "Dahil sa ako'y natakot sa iyo, sapagka't ikaw ay taong mabagsik kinukuha mo ang hindi mo inilagay, at ginagapas mo ang hindi mo inihasik."
  },
  {
    "i": 30062,
    "b": 48,
    "c": 5019,
    "r": 5019,
    "o": 22,
    "t": "Sinabi niya sa kaniya, Sa sariling bibig mo kita hinahatulan ikaw na masamang alipin. Nalalaman mo na ako'y taong mabagsik, na kumukuha ng hindi ko inilagay, at gumagapas ng hindi ko inihasik;"
  },
  {
    "i": 30063,
    "b": 48,
    "c": 5019,
    "r": 5019,
    "o": 23,
    "t": "Kung gayon, bakit hindi mo inilagay ang salapi ko sa bangko, at nang sa aking pagbalik ay mahingi ko yaon pati ng tinubo?"
  },
  {
    "i": 30064,
    "b": 48,
    "c": 5019,
    "r": 5019,
    "o": 24,
    "t": "At sinabi niya sa mga nahaharap, Alisin ninyo sa kaniya ang mina, at ibigay ninyo sa may sangpung mina."
  },
  {
    "i": 30065,
    "b": 48,
    "c": 5019,
    "r": 5019,
    "o": 25,
    "t": "At sinabi nila sa kaniya, Panginoon, siya'y mayroong sangpung mina."
  },
  {
    "i": 30066,
    "b": 48,
    "c": 5019,
    "r": 5019,
    "o": 26,
    "t": "Sinasabi ko sa inyo, na bibigyan ang bawa't mayroon; datapuwa't ang wala, pati ng nasa kaniya ay aalisin sa kaniya."
  },
  {
    "i": 30067,
    "b": 48,
    "c": 5019,
    "r": 5019,
    "o": 27,
    "t": "Datapuwa't itong aking mga kaaway, na ayaw na ako'y maghari sa kanila, ay dalhin ninyo rito, at patayin ninyo sila sa harapan ko."
  },
  {
    "i": 30068,
    "b": 48,
    "c": 5019,
    "r": 5019,
    "o": 28,
    "t": "At nang masabi niyang gayon, ay nagpatuloy siya sa unahan, na umahon sa Jerusalem."
  },
  {
    "i": 30069,
    "b": 48,
    "c": 5019,
    "r": 5019,
    "o": 29,
    "t": "At nangyari, na nang siya'y malapit na sa Betfage at Betania, sa bundok na tinatawag na Olivo, ay sinugo niya ang dalawa sa kaniyang mga alagad,"
  },
  {
    "i": 30070,
    "b": 48,
    "c": 5019,
    "r": 5019,
    "o": 30,
    "t": "Na sinasabi, Magsiyaon kayo sa inyong lakad sa katapat na nayon; sa pagpasok ninyo roon, ay masusumpungan ninyo ang isang nakatali na batang asno, na hindi pa nasasakyan ng sinomang tao: kalagin ninyo siya, at dalhin ninyo siya rito."
  },
  {
    "i": 30071,
    "b": 48,
    "c": 5019,
    "r": 5019,
    "o": 31,
    "t": "At kung may sinomang tumanong sa inyo, Bakit ninyo kinakalag iyan? ganito ang inyong sasabihin, Kinakailangan siya ng Panginoon."
  },
  {
    "i": 30072,
    "b": 48,
    "c": 5019,
    "r": 5019,
    "o": 32,
    "t": "At nagsiparoon ang mga sugo at nasumpungan ng ayon sa sinabi niya sa kanila."
  },
  {
    "i": 30073,
    "b": 48,
    "c": 5019,
    "r": 5019,
    "o": 33,
    "t": "At nang kinakalag nila ang batang asno, ay sinabi sa kanila ng mga mayari niyaon, Bakit kinakalag ninyo ang batang asno?"
  },
  {
    "i": 30074,
    "b": 48,
    "c": 5019,
    "r": 5019,
    "o": 34,
    "t": "At sinabi nila, Kinakailangan siya ng Panginoon."
  },
  {
    "i": 30075,
    "b": 48,
    "c": 5019,
    "r": 5019,
    "o": 35,
    "t": "At dinala nila siya kay Jesus: at inilagay nila ang kanilang mga damit sa ibabaw ng batang asno, at isinakay nila si Jesus sa ibabaw noon."
  },
  {
    "i": 30076,
    "b": 48,
    "c": 5019,
    "r": 5019,
    "o": 36,
    "t": "At samantalang siya'y lumalakad, ay inilalatag nila ang kanilang mga damit sa daan."
  },
  {
    "i": 30077,
    "b": 48,
    "c": 5019,
    "r": 5019,
    "o": 37,
    "t": "At nang nalalapit siya sa libis ng bundok ng mga Olivo, ang buong karamihan ng mga alagad ay nangagpasimulang mangagkatuwa at mangagpuri sa Dios ng malakas na tinig dahil sa lahat ng mga gawang makapangyarihan na kanilang mangakita."
  },
  {
    "i": 30078,
    "b": 48,
    "c": 5019,
    "r": 5019,
    "o": 38,
    "t": "Na sinasabi, Mapalad ang Hari na pumaparito sa pangalan ng Panginoon: kapayapaan sa langit, at kaluwalhatian sa kataastaasan."
  },
  {
    "i": 30079,
    "b": 48,
    "c": 5019,
    "r": 5019,
    "o": 39,
    "t": "At ilan sa mga Fariseo na mula sa karamihan ay nangagsabi sa kaniya, Guro, sawayin mo ang iyong mga alagad."
  },
  {
    "i": 30080,
    "b": 48,
    "c": 5019,
    "r": 5019,
    "o": 40,
    "t": "At sumagot siya at nagsabi, Sinasabi ko sa inyo na kung hindi mangagsiimik ang mga ito, ang mga bato'y sisigaw."
  },
  {
    "i": 30081,
    "b": 48,
    "c": 5019,
    "r": 5019,
    "o": 41,
    "t": "At nang malapit na siya, nakita niya ang bayan, at ito'y kaniyang tinangisan,"
  },
  {
    "i": 30082,
    "b": 48,
    "c": 5019,
    "r": 5019,
    "o": 42,
    "t": "Na sinasabi, Kung sa araw na ito ay nakilala mo sana, sa iyong sarili, ang mga bagay na nauukol sa iyong kapayapaan! datapuwa't ngayo'y pawang nangatatago sa iyong mga mata."
  },
  {
    "i": 30083,
    "b": 48,
    "c": 5019,
    "r": 5019,
    "o": 43,
    "t": "Sapagka't darating sa iyo ang mga araw, na babakuran ka ng kuta ng mga kaaway mo, at kukubkubin ka, at gigipitin ka sa magkabikabila,"
  },
  {
    "i": 30084,
    "b": 48,
    "c": 5019,
    "r": 5019,
    "o": 44,
    "t": "At ilulugso ka sa lupa, at ang mga anak mo na nasa loob mo; at sa iyo'y hindi sila magiiwan ng bato sa ibabaw ng kapuwa bato; sapagka't hindi mo nakilala ang panahon ng sa iyo'y pagdalaw."
  },
  {
    "i": 30085,
    "b": 48,
    "c": 5019,
    "r": 5019,
    "o": 45,
    "t": "At pumasok siya sa templo, at pinasimulang itaboy sa labas ang mga nangagbibili,"
  },
  {
    "i": 30086,
    "b": 48,
    "c": 5019,
    "r": 5019,
    "o": 46,
    "t": "Na sinasabi sa kanila, Nasusulat nga, At ang aking bahay ay magiging bahay-panalanginan: datapuwa't ginawa ninyong yungib ng mga tulisan."
  },
  {
    "i": 30087,
    "b": 48,
    "c": 5019,
    "r": 5019,
    "o": 47,
    "t": "At nagtuturo siya arawaraw sa templo. Datapuwa't ang mga pangulong saserdote, at ang mga eskriba, at ang mga taong pangunahin sa bayan ay nangagsisikap na siya'y patayin:"
  },
  {
    "i": 30088,
    "b": 48,
    "c": 5019,
    "r": 5019,
    "o": 48,
    "t": "At di nila masumpungan kung ano ang kanilang magagawa; sapagka't natitigilan ang buong bayan sa pakikinig sa kaniya."
  },
  {
    "i": 30089,
    "b": 48,
    "c": 5020,
    "r": 5020,
    "o": 1,
    "t": "At nangyari, sa isa sa mga araw, samantalang tinuturuan niya ang bayan sa templo, at ipinangangaral ang evangelio, na nagsilapit sa kaniya ang mga saserdote, at ang mga eskriba pati ng matatanda;"
  },
  {
    "i": 30090,
    "b": 48,
    "c": 5020,
    "r": 5020,
    "o": 2,
    "t": "At sila'y nangagsalita, na nangagsasabi sa kaniya, Sabihin mo sa amin: Sa anong kapamahalaan ginagawa mo ang mga bagay na ito? o sino ang nagbigay sa iyo ng kapamahalaang ito?"
  },
  {
    "i": 30091,
    "b": 48,
    "c": 5020,
    "r": 5020,
    "o": 3,
    "t": "At siya'y sumagot, at sinabi sa kanila, Tatanungin ko naman kayo ng isang tanong; at sabihin ninyo sa akin:"
  },
  {
    "i": 30092,
    "b": 48,
    "c": 5020,
    "r": 5020,
    "o": 4,
    "t": "Ang bautismo ni Juan, ay mula baga sa langit, o sa mga tao?"
  },
  {
    "i": 30093,
    "b": 48,
    "c": 5020,
    "r": 5020,
    "o": 5,
    "t": "At sila'y nangagkatuwiranan, na nangagsasabi, Kung sabihin natin, Mula sa langit; ay sasabihin niya, Bakit hindi ninyo siya pinaniwalaan?"
  },
  {
    "i": 30094,
    "b": 48,
    "c": 5020,
    "r": 5020,
    "o": 6,
    "t": "Datapuwa't kung sabihin natin, Mula sa mga tao; ay babatuhin tayo ng buong bayan, sapagka't sila'y nanganiniwala na si Juan ay propeta."
  },
  {
    "i": 30095,
    "b": 48,
    "c": 5020,
    "r": 5020,
    "o": 7,
    "t": "At sila'y nagsisagot, na hindi nila nalalaman kung saan mula."
  },
  {
    "i": 30096,
    "b": 48,
    "c": 5020,
    "r": 5020,
    "o": 8,
    "t": "At sinabi sa kanila ni Jesus, Hindi ko rin naman sasabihin sa inyo kung sa anong kapamahalaan ginagawa ko ang mga bagay na ito."
  },
  {
    "i": 30097,
    "b": 48,
    "c": 5020,
    "r": 5020,
    "o": 9,
    "t": "At siya'y nagpasimulang magsabi sa bayan ng talinghagang ito: Nagtanim ang isang tao ng isang ubasan, at ipinagkatiwala sa mga magsasaka, at napasa ibang lupain na mahabang panahon."
  },
  {
    "i": 30098,
    "b": 48,
    "c": 5020,
    "r": 5020,
    "o": 10,
    "t": "At sa kapanahunan ay nagsugo siya ng isang alipin sa mga magsasaka, upang siya'y bigyan ng bunga ng ubas: datapuwa't hinampas siya ng mga magsasaka, at pinauwing walang dala."
  },
  {
    "i": 30099,
    "b": 48,
    "c": 5020,
    "r": 5020,
    "o": 11,
    "t": "At nagsugo pa siya ng ibang alipin: at ito nama'y kanilang hinampas, at inalimura, at pinauwing walang dala."
  }
]
