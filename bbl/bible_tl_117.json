[
  {
    "i": 11700,
    "b": 13,
    "c": 1424,
    "r": 1424,
    "o": 22,
    "t": "Sa ganito ay hindi inalaala ni Joas na hari ang kagandahang loob na ginawa ni Joiada na kaniyang ama sa kaniya, kundi pinatay ang kaniyang anak. At nang siya'y mamatay, kaniyang sinabi, Masdan ng Panginoon, at pakialaman."
  },
  {
    "i": 11701,
    "b": 13,
    "c": 1424,
    "r": 1424,
    "o": 23,
    "t": "At nangyari, sa katapusan ng taon, na ang hukbo ng mga taga Siria ay umahon laban sa kaniya: at sila'y nagsiparoon sa Juda at sa Jerusalem, at nilipol ang lahat na prinsipe ng bayan mula sa gitna ng bayan, at ipinadala ang buong samsam sa kanila sa hari sa Damasco."
  },
  {
    "i": 11702,
    "b": 13,
    "c": 1424,
    "r": 1424,
    "o": 24,
    "t": "Sapagka't ang hukbo ng mga taga Siria ay naparoong may munting pangkat ng mga lalake; at ibinigay ng Panginoon ang isang totoong malaking hukbo sa kanilang kamay sapagka't kanilang pinabayaan ang Panginoon, ang Dios ng kanilang mga magulang. Sa gayo'y nilapatan nila ng kahatulan si Joas."
  },
  {
    "i": 11703,
    "b": 13,
    "c": 1424,
    "r": 1424,
    "o": 25,
    "t": "At nang kanilang lisanin siya, (sapagka't iniwan nila siya sa maraming mga sakit,) ang kaniyang sariling mga lingkod ay nagsipagbanta laban sa kaniya dahil sa dugo ng mga anak ni Joiada na saserdote, at pinatay siya sa kaniyang higaan, at siya'y namatay: at inilibing nila siya sa bayan ni David, nguni't hindi inilibing nila siya sa mga libingan ng mga hari."
  },
  {
    "i": 11704,
    "b": 13,
    "c": 1424,
    "r": 1424,
    "o": 26,
    "t": "At ang mga ito ang nagsipagbanta laban sa kaniya; si Zabad na anak ni Simath, na Ammonita, at si Jozabad na anak ni Simrith, na Moabita."
  },
  {
    "i": 11705,
    "b": 13,
    "c": 1424,
    "r": 1424,
    "o": 27,
    "t": "Tungkol nga sa kaniyang mga anak, at sa kalakhan ng mga pasang ipinasan sa kaniya, at sa pagtatayong muli ng bahay ng Dios, narito, nakasulat sa kasaysayan ng aklat ng mga hari. At si Amasias na kaniyang anak ay naghari na kahalili niya."
  },
  {
    "i": 11706,
    "b": 13,
    "c": 1425,
    "r": 1425,
    "o": 1,
    "t": "Si Amasias ay may dalawangpu't limang taon nang siya'y magpasimulang maghari; at siya'y naghari na dalawangpu't siyam na taon sa Jerusalem: at ang pangalan ng kaniyang ina ay si Joadan na taga Jerusalem."
  },
  {
    "i": 11707,
    "b": 13,
    "c": 1425,
    "r": 1425,
    "o": 2,
    "t": "At siya'y gumawa ng matuwid sa harap ng mga mata ng Panginoon, nguni't hindi ng sakdal na puso."
  },
  {
    "i": 11708,
    "b": 13,
    "c": 1425,
    "r": 1425,
    "o": 3,
    "t": "Nangyari nga nang ang kaharian ay matatag sa kaniya, na kaniyang pinatay ang kaniyang mga lingkod na nagsipatay sa hari na kaniyang ama."
  },
  {
    "i": 11709,
    "b": 13,
    "c": 1425,
    "r": 1425,
    "o": 4,
    "t": "Nguni't hindi niya pinatay ang kanilang mga anak, kundi gumawa ng ayon sa nakasulat sa kautusan sa aklat ni Moises, gaya ng iniutos ng Panginoon, na sinasabi, ang mga ama ay hindi mangamamatay ng dahil sa mga anak, ni ang mga anak man ay nangamamatay ng dahil sa ama: kundi bawa't tao ay mamamatay dahil sa kaniyang sariling kasalanan."
  },
  {
    "i": 11710,
    "b": 13,
    "c": 1425,
    "r": 1425,
    "o": 5,
    "t": "Bukod dito'y pinisan ni Amasias ang Juda, at iniutos sa kanila ang ayon sa mga sangbahayan ng kanilang mga magulang, sa kapangyarihan ng mga pinunong kawal ng lilibuhin at ng mga pinunong kawal ng dadaanin, sa makatuwid baga'y ang buong Juda at Benjamin: at kaniyang binilang sila mula sa dalawangpung taong gulang na patanda, at nasumpungan niya silang tatlong daang libong piling lalake, na makalalabas sa pakikipagdigma, na makahahawak ng sibat at kalasag."
  },
  {
    "i": 11711,
    "b": 13,
    "c": 1425,
    "r": 1425,
    "o": 6,
    "t": "Siya'y umupa rin naman ng isang daang libong makapangyarihang lalake na matatapang na mula sa Israel sa halagang isang daang talentong pilak."
  },
  {
    "i": 11712,
    "b": 13,
    "c": 1425,
    "r": 1425,
    "o": 7,
    "t": "Nguni't naparoon ang isang lalake ng Dios sa kaniya, na nagsasabi, Oh hari, huwag mong pasamahin sa iyo ang hukbo ng Israel; sapagka't ang Panginoon ay hindi sumasa Israel, sa makatuwid baga'y sa lahat ng mga anak ni Ephraim."
  },
  {
    "i": 11713,
    "b": 13,
    "c": 1425,
    "r": 1425,
    "o": 8,
    "t": "Nguni't kung ikaw ay yayaon, gumawa kang may katapangan, magpakalakas ka sa pakikipagbaka: ibubuwal ka ng Dios sa harap ng kaaway: sapagka't ang Dios ay may kapangyarihang tumulong at magbuwal."
  },
  {
    "i": 11714,
    "b": 13,
    "c": 1425,
    "r": 1425,
    "o": 9,
    "t": "At sinabi ni Amasias sa lalake ng Dios, Nguni't anong aming gagawin sa isang daang talento na aking ibinigay sa hukbo ng Israel? At ang lalake ng Dios ay sumagot: Ang Panginoon ay makapagbibigay sa iyo ng mahigit kay sa rito."
  },
  {
    "i": 11715,
    "b": 13,
    "c": 1425,
    "r": 1425,
    "o": 10,
    "t": "Nang magkagayo'y inihiwalay sila ni Amasias, sa makatuwid baga'y ang hukbo na paparoon sa kaniya na mula sa Ephraim, upang umuwi uli: kaya't ang kanilang galit ay totoong nagalab laban sa Juda, at sila'y nagsiuwi na may malaking galit."
  },
  {
    "i": 11716,
    "b": 13,
    "c": 1425,
    "r": 1425,
    "o": 11,
    "t": "At si Amasias ay tumapang, at inilabas ang kaniyang bayan, at naparoon sa Libis ng Asin, at sumakit sa mga anak ni Scir ng sangpung libo."
  },
  {
    "i": 11717,
    "b": 13,
    "c": 1425,
    "r": 1425,
    "o": 12,
    "t": "At sangpung libo ang dinala ng mga anak ni Juda na buhay, at dinala sila sa taluktok ng burol at inihagis sila mula sa taluktok ng burol na anopa't silang lahat ay nagkawaraywaray."
  },
  {
    "i": 11718,
    "b": 13,
    "c": 1425,
    "r": 1425,
    "o": 13,
    "t": "Nguni't ang mga lalake ng hukbo na ipinabalik ni Amasias, upang sila'y huwag magsisunod sa kaniya sa pakikipagbaka, ay nagsidaluhong sa mga bayan ng Juda, mula sa Samaria hanggang sa Bet-horon, at nanakit sa kanila ng tatlong libo, at nagsikuha ng maraming samsam."
  },
  {
    "i": 11719,
    "b": 13,
    "c": 1425,
    "r": 1425,
    "o": 14,
    "t": "Nangyari nga, pagkatapos na si Amasias ay manggaling na mula sa pagpatay sa mga Idumio na kaniyang dinala ang mga dios ng mga anak ni Seir, at inilagay na maging kaniyang mga dios, at yumukod sa harap ng mga yaon, at nagsunog ng kamangyan sa mga yaon."
  },
  {
    "i": 11720,
    "b": 13,
    "c": 1425,
    "r": 1425,
    "o": 15,
    "t": "Kaya't ang galit ng Panginoon ay nagalab laban kay Amasias, at siya'y nagsugo sa kaniya ng isang propeta, na sinabi sa kaniya, Bakit mo hinanap ang dios ng bayan na hindi nakapagligtas ng kanilang sariling bayan sa iyong kamay?"
  },
  {
    "i": 11721,
    "b": 13,
    "c": 1425,
    "r": 1425,
    "o": 16,
    "t": "At nangyari, habang siya'y nakikipagusap sa kaniya, na sinabi ng hari sa kaniya, Ginawa ka ba naming tagapayo ng hari? umurong ka; bakit ka sasaktan? Nang magkagayo'y umurong ang propeta, at nagsabi, Talastas ko na pinasiyahan ng Dios na patayin ka, sapagka't iyong ginawa ito, at hindi mo dininig ang aking payo."
  },
  {
    "i": 11722,
    "b": 13,
    "c": 1425,
    "r": 1425,
    "o": 17,
    "t": "Nang magkagayo'y kumuhang payo si Amasias na hari sa Juda, at nagsugo kay Joas na anak ni Joachaz na anak ni Jehu, na hari sa Israel, na nagsabi, Halika, tayo'y magtitigan."
  },
  {
    "i": 11723,
    "b": 13,
    "c": 1425,
    "r": 1425,
    "o": 18,
    "t": "At si Joas na hari sa Israel ay nagsugo kay Amasias na hari sa Juda, na nagsasabi, Ang dawag na nasa Libano, ay nagsugo sa sedro na nasa Libano, na nagsasabi, Ibigay mong asawa ang iyong anak na babae sa aking anak: at nagdaan ang mabangis na hayop na nasa Libano, at niyapakan ang dawag."
  },
  {
    "i": 11724,
    "b": 13,
    "c": 1425,
    "r": 1425,
    "o": 19,
    "t": "Ikaw ay nagsasabi, Narito, iyong sinaktan ang Edom; at itinaas ka ng iyong puso upang magmalaki: tumahan ka ngayon sa bahay; bakit ibig mong makialam sa iyong ikapapahamak, upang ikaw ay mabuwal, ikaw, at ang Juda na kasama mo?"
  },
  {
    "i": 11725,
    "b": 13,
    "c": 1425,
    "r": 1425,
    "o": 20,
    "t": "Nguni't hindi dininig ni Amasias; sapagka't sa Dios, upang sila'y mabigay sa kamay ng kanilang mga kaaway, sapagka't hinanap nila ang mga dios ng Edom."
  },
  {
    "i": 11726,
    "b": 13,
    "c": 1425,
    "r": 1425,
    "o": 21,
    "t": "Sa gayo'y umahon si Joas na hari sa Israel; at siya at si Amasias na hari sa Juda ay nagtitigan sa Beth-semes, na ukol sa Juda."
  },
  {
    "i": 11727,
    "b": 13,
    "c": 1425,
    "r": 1425,
    "o": 22,
    "t": "At ang Juda ay nalagay sa kasamasamaan sa harap ng Israel; at sila'y nagsitakas bawa't isa sa kanikaniyang tolda."
  },
  {
    "i": 11728,
    "b": 13,
    "c": 1425,
    "r": 1425,
    "o": 23,
    "t": "At kinuha ni Joas na hari sa Israel si Amasias na hari sa Juda, na anak ni Joas, na anak ni Joachaz, sa Beth-semes, at dinala siya sa Jerusalem, at ibinagsak ang kuta ng Jerusalem mula sa pintuang-bayan ng Ephraim hanggang sa pintuang-bayan ng sulok, na apat na raang siko."
  },
  {
    "i": 11729,
    "b": 13,
    "c": 1425,
    "r": 1425,
    "o": 24,
    "t": "At kinuha niya ang lahat na ginto at pilak, at lahat na sisidlan na nasumpungan sa bahay ng Dios na kay Obed-edom; at ang mga kayamanan ng bahay ng hari, pati ng mga sanglang tao, at bumalik sa Samaria."
  },
  {
    "i": 11730,
    "b": 13,
    "c": 1425,
    "r": 1425,
    "o": 25,
    "t": "At si Amasias na anak ni Joas na hari sa Juda ay nabuhay pagkamatay ni Joas na anak ni Joachaz na hari sa Israel na labing limang taon."
  },
  {
    "i": 11731,
    "b": 13,
    "c": 1425,
    "r": 1425,
    "o": 26,
    "t": "Ang iba nga sa mga gawa ni Amasias, na una at huli, narito, di ba nangasusulat sa aklat ng mga hari sa Juda at sa Israel?"
  },
  {
    "i": 11732,
    "b": 13,
    "c": 1425,
    "r": 1425,
    "o": 27,
    "t": "Mula sa panahon nga na humiwalay si Amasias sa pagsunod sa Panginoon ay nagsipagbanta sila laban sa kaniya sa Jerusalem; at siya'y tumakas sa Lachis: nguni't pinasundan nila siya sa Lachis, at pinatay siya roon."
  },
  {
    "i": 11733,
    "b": 13,
    "c": 1425,
    "r": 1425,
    "o": 28,
    "t": "At dinala siya na nakapatong sa mga kabayo, at inilibing siya na kasama ng kaniyang mga magulang sa bayan ng Juda."
  },
  {
    "i": 11734,
    "b": 13,
    "c": 1426,
    "r": 1426,
    "o": 1,
    "t": "At kinuha ng buong bayan ng Juda si Uzzias na may labing anim na taon, at ginawa siyang hari na kahalili ng kaniyang ama na si Amasias."
  },
  {
    "i": 11735,
    "b": 13,
    "c": 1426,
    "r": 1426,
    "o": 2,
    "t": "Kaniyang itinayo ang Eloth at isinauli sa Juda, pagkatapos na ang hari ay makatulog na kasama ng kaniyang mga magulang."
  },
  {
    "i": 11736,
    "b": 13,
    "c": 1426,
    "r": 1426,
    "o": 3,
    "t": "May labing anim na taon si Uzzias nang siya'y magpasimulang maghari; at siya'y nagharing limangpu't dalawang taon sa Jerusalem: at ang pangalan ng kaniyang ina ay Jecholia na taga Jerusalem."
  },
  {
    "i": 11737,
    "b": 13,
    "c": 1426,
    "r": 1426,
    "o": 4,
    "t": "At siya'y gumawa ng matuwid sa harap ng mga mata ng Panginoon, ayon sa lahat na ginawa ng kaniyang amang si Amasias."
  },
  {
    "i": 11738,
    "b": 13,
    "c": 1426,
    "r": 1426,
    "o": 5,
    "t": "At siya'y tumalagang hanapin ang Dios sa mga kaarawan ni Zacharias, na siyang maalam sa pangitain sa Dios: at habang kaniyang hinahanap ang Panginoon, pinagiginhawa siya ng Dios."
  },
  {
    "i": 11739,
    "b": 13,
    "c": 1426,
    "r": 1426,
    "o": 6,
    "t": "At siya'y lumabas at nakipagdigma laban sa mga Filisteo, at ibinagsak ang kuta ng Gath, at ang kuta ng Jabnia, at ang kuta ng Asdod; at siya'y nagtayo ng mga bayan sa lupain ng Asdod, at sa gitna ng mga Filisteo."
  },
  {
    "i": 11740,
    "b": 13,
    "c": 1426,
    "r": 1426,
    "o": 7,
    "t": "At tinulungan siya ng Dios laban sa mga Filisteo, at laban sa mga taga Arabia na nagsisitahan sa Gurbaal, at sa mga Meunim."
  },
  {
    "i": 11741,
    "b": 13,
    "c": 1426,
    "r": 1426,
    "o": 8,
    "t": "At ang mga Ammonita ay nagsipagbigay ng mga kaloob kay Uzzias; at ang kaniyang pangalan ay lumaganap hanggang sa pasukan ng Egipto; sapagka't siya'y lumakas na mainam."
  },
  {
    "i": 11742,
    "b": 13,
    "c": 1426,
    "r": 1426,
    "o": 9,
    "t": "Bukod dito'y si Uzzias ay nagtayo ng mga moog sa Jerusalem sa pintuang-bayan na nasa panulok, at sa pintuang-bayan sa libis, at sa pagliko ng kuta, at mga pinagtibay."
  },
  {
    "i": 11743,
    "b": 13,
    "c": 1426,
    "r": 1426,
    "o": 10,
    "t": "At siya'y nagtayo ng mga moog sa ilang, at humukay ng maraming balon, sapagka't siya'y nagkaroon ng maraming kawan; sa mababang lupa rin naman, at sa kapatagan; at siya'y may mangbubukid at manggagawa sa ubasan sa mga bundok at sa mga mabungang bukid; sapagka't siya'y may hilig sa bukiran."
  },
  {
    "i": 11744,
    "b": 13,
    "c": 1426,
    "r": 1426,
    "o": 11,
    "t": "Bukod dito'y si Uzzias ay may hukbo ng mga manglalaban, na nagsisilabas sa pakikipagdigma na pulupulutong ayon sa bilang ng kanilang kabilangan na ginawa ni Jehiel na kalihim, at ni Maasias na pinuno, sa kapangyarihan ni Hananias, na isa sa mga punong kawal ng hari."
  },
  {
    "i": 11745,
    "b": 13,
    "c": 1426,
    "r": 1426,
    "o": 12,
    "t": "Ang buong bilang ng mga pangulo ng mga sangbahayan ng mga magulang, na mga makapangyarihang lalaking matatapang, ay dalawang libo at anim na raan."
  },
  {
    "i": 11746,
    "b": 13,
    "c": 1426,
    "r": 1426,
    "o": 13,
    "t": "At sa kapangyarihan ng kanilang kamay ay may isang maayos na hukbo, na tatlong daan at pitong libo at limang daan, na nakikipagdigmang may malakas na kapangyarihan, upang tulungan ang hari laban sa kaaway."
  },
  {
    "i": 11747,
    "b": 13,
    "c": 1426,
    "r": 1426,
    "o": 14,
    "t": "At ipinaghanda sila ni Uzzias sa makatuwid baga'y ang buong hukbo, ng mga kalasag, at mga sibat, at ng mga turbante, at ng mga sapyaw, at ng mga busog, at ng mga bato na ukol sa panghilagpos."
  },
  {
    "i": 11748,
    "b": 13,
    "c": 1426,
    "r": 1426,
    "o": 15,
    "t": "At siya'y gumawa sa Jerusalem ng mga makina, na katha ng mga bihasang tao, upang malagay sa mga moog at sa kuta upang magpahilagpos ng mga pana at mga malaking bato. At ang kaniyang pangalan ay lumaganap na mainam: sapagka't siya'y tinulungang kagilagilalas hanggang sa siya'y lumakas."
  },
  {
    "i": 11749,
    "b": 13,
    "c": 1426,
    "r": 1426,
    "o": 16,
    "t": "Nguni't nang siya'y lumakas, ang kaniyang puso ay nagmataas, na anopa't siya'y gumawa ng kapahamakan, at siya'y sumalangsang laban sa Panginoon niyang Dios; sapagka't siya'y pumasok sa templo ng Panginoon upang magsunog ng kamangyan sa ibabaw ng dambana ng kamangyan."
  },
  {
    "i": 11750,
    "b": 13,
    "c": 1426,
    "r": 1426,
    "o": 17,
    "t": "At si Azarias na saserdote ay pumasok pagkatapos niya, at kasama niya'y walong pung saserdote ng Panginoon, na mga matapang na lalake:"
  },
  {
    "i": 11751,
    "b": 13,
    "c": 1426,
    "r": 1426,
    "o": 18,
    "t": "At kanilang hinadlangan si Uzzias na hari, at nagsipagsabi sa kaniya, Hindi nauukol sa iyo, Uzzias, na magsunog ng kamangyan sa Panginoon, kundi sa mga saserdote na mga anak ni Aaron, na mga itinalaga na magsunog ng kamangyan; lumabas ka sa santuario; sapagka't ikaw ay sumalangsang; ni di magiging karangalan sa iyo sa ganang Panginoong Dios."
  },
  {
    "i": 11752,
    "b": 13,
    "c": 1426,
    "r": 1426,
    "o": 19,
    "t": "Nang magkagayo'y si Uzzias ay naginit; at siya'y may suuban sa kaniyang kamay upang magsunog ng kamangyan; at habang siya'y nagiinit sa mga saserdote, ang ketong ay lumabas sa kaniyang noo sa harap ng mga saserdote sa bahay ng Panginoon, sa siping ng dambana ng kamangyan,"
  },
  {
    "i": 11753,
    "b": 13,
    "c": 1426,
    "r": 1426,
    "o": 20,
    "t": "At si Azarias na punong saserdote, at ang lahat ng mga saserdote, ay nagsitingin sa kaniya, at narito, siya'y may ketong sa kaniyang noo, at kanilang itinulak siya na madalian mula roon; oo, siya nama'y nagmadaling lumabas sapagka't sinaktan siya ng Panginoon."
  },
  {
    "i": 11754,
    "b": 13,
    "c": 1426,
    "r": 1426,
    "o": 21,
    "t": "At si Uzzias na hari ay nagkaketong hanggang sa araw ng kaniyang kamatayan, at tumahan sa bahay na bukod dahil sa may ketong: sapagka't siya'y nahiwalay sa bahay ng Panginoon; at si Joatham na kaniyang anak ay katiwala ng bahay ng hari, na humahatol sa bayan ng lupain."
  },
  {
    "i": 11755,
    "b": 13,
    "c": 1426,
    "r": 1426,
    "o": 22,
    "t": "Ang iba nga sa mga gawa ni Uzzias, na una at huli, isinulat ni Isaias na propeta, na anak ni Amos."
  },
  {
    "i": 11756,
    "b": 13,
    "c": 1426,
    "r": 1426,
    "o": 23,
    "t": "Sa gayo'y natulog si Uzzias na kasama ng kaniyang mga magulang; at inilibing nila siya na kasama ng kaniyang mga magulang sa parang na libingan na ukol sa mga hari; sapagka't kanilang sinabi, Siya'y may ketong: at si Joatham na kaniyang anak ay naghari na kahalili niya."
  },
  {
    "i": 11757,
    "b": 13,
    "c": 1427,
    "r": 1427,
    "o": 1,
    "t": "Si Joatham ay may dalawangpu't limang taon nang siya'y magpasimulang maghari; at siya'y nagharing labing anim na taon sa Jerusalem: at ang pangalan ng kaniyang ina ay Jerusa na anak ni Sadoc."
  },
  {
    "i": 11758,
    "b": 13,
    "c": 1427,
    "r": 1427,
    "o": 2,
    "t": "At siya'y gumawa ng matuwid sa harap ng mga mata ng Panginoon, ayon sa lahat na ginawa ng kaniyang amang si Uzzias: gayon ma'y hindi siya pumasok sa templo ng Panginoon, At ang bayan ay gumawa pa ng kapahamakan."
  },
  {
    "i": 11759,
    "b": 13,
    "c": 1427,
    "r": 1427,
    "o": 3,
    "t": "Siya'y nagtayo ng mataas na pintuang-daan ng bahay ng Panginoon, at sa kuta ng Ophel ay nagtayo siya ng marami."
  },
  {
    "i": 11760,
    "b": 13,
    "c": 1427,
    "r": 1427,
    "o": 4,
    "t": "Bukod dito'y nagtayo siya ng mga bayan sa lupaing maburol ng Juda, at sa mga gubat ay nagtayo siya ng mga palasyo at mga moog."
  },
  {
    "i": 11761,
    "b": 13,
    "c": 1427,
    "r": 1427,
    "o": 5,
    "t": "Siya'y nakipaglaban din naman sa hari ng mga anak ni Ammon, at nanaig laban sa kanila. At ang mga anak ni Ammon ay nagsipagbigay sa kaniya ng taon ding yaon ng isang daang talentong pilak, at sangpung libong karo ng trigo, at sangpung libo ng sebada. Gayon ding karami ang ibinayad ng mga anak ni Ammon sa kaniya sa ikalawang taon naman, at sa ikatlo."
  },
  {
    "i": 11762,
    "b": 13,
    "c": 1427,
    "r": 1427,
    "o": 6,
    "t": "Sa gayo'y si Joatham ay naging makapangyarihan, sapagka't kaniyang inayos ang kaniyang mga lakad sa harap ng Panginoon niyang Dios."
  },
  {
    "i": 11763,
    "b": 13,
    "c": 1427,
    "r": 1427,
    "o": 7,
    "t": "Ang iba nga sa mga gawa ni Joatham, at ang lahat niyang mga pakikipagdigma, at ang kaniyang mga lakad, narito, nangasusulat sa aklat ng mga hari sa Israel, at sa Juda."
  },
  {
    "i": 11764,
    "b": 13,
    "c": 1427,
    "r": 1427,
    "o": 8,
    "t": "Siya'y may dalawangpu't limang taon nang siya'y magpasimulang maghari, at nagharing labing anim na taon sa Jerusalem."
  },
  {
    "i": 11765,
    "b": 13,
    "c": 1427,
    "r": 1427,
    "o": 9,
    "t": "At si Joatham ay natulog na kasama ng kaniyang mga magulang, at inilibing nila siya sa bayan ni David: at si Achaz na kaniyang anak ay naghari na kahalili niya."
  },
  {
    "i": 11766,
    "b": 13,
    "c": 1428,
    "r": 1428,
    "o": 1,
    "t": "Si Achaz ay may dalawangpung taon nang siya'y magpasimulang maghari; at siya'y nagharing labing anim na taon sa Jerusalem: at hindi siya gumawa ng matuwid sa harap ng mga mata ng Panginoon, na gaya ni David na kaniyang magulang."
  },
  {
    "i": 11767,
    "b": 13,
    "c": 1428,
    "r": 1428,
    "o": 2,
    "t": "Kundi siya'y lumakad ng mga lakad ng mga hari sa Israel, at iginawa rin naman ng mga larawang binubo ang mga Baal."
  },
  {
    "i": 11768,
    "b": 13,
    "c": 1428,
    "r": 1428,
    "o": 3,
    "t": "Bukod dito'y nagsunog siya ng kamangyan sa libis ng anak ni Hinnom, at sinunog ang kaniyang mga anak sa apoy, ayon sa mga karumaldumal ng mga bansa, na mga pinalayas ng Panginoon sa harap ng mga anak ni Israel."
  },
  {
    "i": 11769,
    "b": 13,
    "c": 1428,
    "r": 1428,
    "o": 4,
    "t": "At siya'y naghain at nagsunog ng kamangyan sa mga mataas na dako, at sa mga burol, at sa ilalim ng bawa't punong kahoy na sariwa."
  },
  {
    "i": 11770,
    "b": 13,
    "c": 1428,
    "r": 1428,
    "o": 5,
    "t": "Kaya't ibinigay ng Panginoon niyang Dios siya sa kamay ng hari sa Siria; at sinaktan nila siya, at tumangay sa kaniya ng isang malaking karamihang bihag, at mga dinala sa Damasco. At siya nama'y nabigay sa kamay ng hari sa Israel na siyang sumakit sa kaniya ng malaking pagpatay."
  },
  {
    "i": 11771,
    "b": 13,
    "c": 1428,
    "r": 1428,
    "o": 6,
    "t": "Sapagka't si Peca na anak ni Remalias ay pumatay sa Juda ng isang daan at dalawangpung libo sa isang araw, silang lahat ay mga matapang na lalake; sapagka't kanilang pinabayaan ang Panginoon, ang Dios ng kanilang mga magulang."
  },
  {
    "i": 11772,
    "b": 13,
    "c": 1428,
    "r": 1428,
    "o": 7,
    "t": "At pinatay ni Zichri, na makapangyarihang lalake sa Ephraim, si Maasias na anak ng hari, at si Azricam na pinuno sa bahay, at si Elcana na pangalawa ng hari."
  },
  {
    "i": 11773,
    "b": 13,
    "c": 1428,
    "r": 1428,
    "o": 8,
    "t": "At ang mga anak ni Israel ay nagsipagdala ng bihag sa kanilang mga kapatid na dalawang daang libo, mga babae, mga anak na lalake at babae, at nagsipaglabas din ng maraming samsam na mula sa kanila, at dinala ang samsam sa Samaria."
  },
  {
    "i": 11774,
    "b": 13,
    "c": 1428,
    "r": 1428,
    "o": 9,
    "t": "Nguni't isang propeta ng Panginoon ay nandoon, na ang pangalan ay Obed: at siya'y lumabas na sinalubong ang hukbo na dumarating sa Samaria, at sinabi sa kanila, Narito, sapagka't ang Panginoon, ang Dios ng inyong mga magulang, ay naginit sa Juda, ay ibinigay niya sila sa inyong kamay, at inyong pinatay sila sa isang pagaalab ng loob na umaabot hanggang sa langit."
  },
  {
    "i": 11775,
    "b": 13,
    "c": 1428,
    "r": 1428,
    "o": 10,
    "t": "At ngayo'y inyong inaakalang pasukuin ang mga anak ni Juda at ng Jerusalem na maging pinaka aliping lalake at babae sa inyo: wala ba kayong pagsalangsang sa inyong sarili laban sa Panginoon ninyong Dios?"
  },
  {
    "i": 11776,
    "b": 13,
    "c": 1428,
    "r": 1428,
    "o": 11,
    "t": "Ngayo'y dinggin nga ninyo ako, at pabalikin ninyo ang mga bihag, na inyong kinuhang bihag sa inyong mga kapatid: sapagka't ang malaking pagiinit ng Panginoon ay dumating sa inyo."
  },
  {
    "i": 11777,
    "b": 13,
    "c": 1428,
    "r": 1428,
    "o": 12,
    "t": "Nang magkagayo'y ilan sa mga pangulo sa mga anak ni Ephraim, si Azarias na anak ni Johanan, si Berachias na anak ni Mesillemoth at si Ezechias na anak ni Sallum, at si Amasa na anak ni Hadlai, ay nagsitayo laban sa kanila na nanggaling sa pakikipagdigma,"
  },
  {
    "i": 11778,
    "b": 13,
    "c": 1428,
    "r": 1428,
    "o": 13,
    "t": "At sinabi sa kanila, Huwag kayong magsisipagdala ng mga bihag dito: sapagka't inyong inaakala na magdala sa atin ng pagsalangsang laban sa Panginoon, upang idagdag sa ating mga kasalanan at sa ating mga pagsalangsang: sapagka't ang ating pagsalangsang ay malaki, at may malaking pagiinit laban sa Israel."
  },
  {
    "i": 11779,
    "b": 13,
    "c": 1428,
    "r": 1428,
    "o": 14,
    "t": "Sa gayo'y iniwan ng mga lalaking may sakbat ang mga bihag at ang mga samsam sa harap ng mga prinsipe at ng buong kapisanan."
  },
  {
    "i": 11780,
    "b": 13,
    "c": 1428,
    "r": 1428,
    "o": 15,
    "t": "At ang mga lalaking nasaysay sa pangalan ay nagsitindig, at kinuha ang mga bihag, at sa samsam ay binihisan ang lahat na hubad sa kanila, at dinamtan at sinapatusan, at mga pinakain at pinainom, at mga pinahiran ng langis, at dinala ang lahat na mahina sa kanila na nakasakay sa mga asno, at mga dinala sa Jerico, na bayan ng mga puno ng palma, sa kanilang mga kapatid: saka nagsibalik sila sa Samaria."
  },
  {
    "i": 11781,
    "b": 13,
    "c": 1428,
    "r": 1428,
    "o": 16,
    "t": "Nang panahong yao'y nagsugo ang haring Achaz sa mga hari sa Asiria upang tulungan siya."
  },
  {
    "i": 11782,
    "b": 13,
    "c": 1428,
    "r": 1428,
    "o": 17,
    "t": "Sapagka't nagsiparoon uli ang mga Idumeo at sinaktan ang Juda, at dinalang bihag."
  },
  {
    "i": 11783,
    "b": 13,
    "c": 1428,
    "r": 1428,
    "o": 18,
    "t": "Nilusob naman ng mga Filisteo ang mga bayan ng mababang lupain, at ang Timugan ng Juda, at sinakop ang Beth-semes, at ang Ajalon, at ang Gederoth, at ang Socho pati ang mga nayon niyaon, at ang Timna pati ang mga nayon niyaon, ang Gimzo man at ang mga nayon niyaon: at sila'y nagsitahan doon."
  },
  {
    "i": 11784,
    "b": 13,
    "c": 1428,
    "r": 1428,
    "o": 19,
    "t": "Sapagka't ibinaba ng Panginoon ang Juda dahil kay Achaz na hari sa Israel; sapagka't hinubaran ang Juda, at sumalangsang na mainam laban sa Panginoon."
  },
  {
    "i": 11785,
    "b": 13,
    "c": 1428,
    "r": 1428,
    "o": 20,
    "t": "At si Tilgath-pilneser na hari sa Asiria ay naparoon sa kaniya, at ginipit siya, nguni't hindi siya pinalakas."
  },
  {
    "i": 11786,
    "b": 13,
    "c": 1428,
    "r": 1428,
    "o": 21,
    "t": "Sapagka't si Achas ay kumuha ng bahagi sa bahay ng Panginoon, at sa bahay ng hari at sa mga prinsipe, at ibinigay sa hari sa Asiria: nguni't hindi siya tinulungan."
  },
  {
    "i": 11787,
    "b": 13,
    "c": 1428,
    "r": 1428,
    "o": 22,
    "t": "At sa panahon ng kaniyang kagipitan ay lalo pa manding sumalangsang siya laban sa Panginoon, ang hari ring ito na si Achaz."
  },
  {
    "i": 11788,
    "b": 13,
    "c": 1428,
    "r": 1428,
    "o": 23,
    "t": "Sapagka't siya'y naghain sa mga dios ng Damasco, na sumakit sa kaniya: at sinabi niya, Sapagka't tinulungan sila ng mga dios ng mga hari sa Siria, kaya't ako'y maghahain sa kanila, upang tulungan nila ako. Nguni't sila ang naging kapahamakan niya at ng buong Israel."
  },
  {
    "i": 11789,
    "b": 13,
    "c": 1428,
    "r": 1428,
    "o": 24,
    "t": "At pinisan ni Achaz ang mga sisidlan ng bahay ng Dios, at pinagputolputol ang mga sisidlan ng bahay ng Dios, at isinara ang mga pinto ng bahay ng Panginoon; at siya'y gumawa sa kaniya ng mga dambana sa bawa't sulok ng Jerusalem."
  },
  {
    "i": 11790,
    "b": 13,
    "c": 1428,
    "r": 1428,
    "o": 25,
    "t": "At sa bawa't iba't ibang bayan ng Juda ay gumawa siya ng mga mataas na dako upang pagsunugan ng kamangyan sa mga ibang dios, at minungkahi sa galit ang Panginoon, ang Dios ng kaniyang mga magulang."
  },
  {
    "i": 11791,
    "b": 13,
    "c": 1428,
    "r": 1428,
    "o": 26,
    "t": "Ang iba nga sa kaniyang mga gawa, at ang lahat niyang mga lakad, na una at huli, narito, nangasusulat sa aklat ng mga hari sa Juda at Israel."
  },
  {
    "i": 11792,
    "b": 13,
    "c": 1428,
    "r": 1428,
    "o": 27,
    "t": "At si Achaz ay natulog na kasama ng kaniyang mga magulang, at inilibing nila siya sa bayan, sa Jerusalem; sapagka't hindi nila dinala siya sa mga libingan ng mga hari sa Israel: at si Ezechias na kaniyang anak ay naghari na kahalili niya."
  },
  {
    "i": 11793,
    "b": 13,
    "c": 1429,
    "r": 1429,
    "o": 1,
    "t": "Si Ezechias ay nagpasimulang maghari nang siya'y dalawangpu't limang taon: at siya'y naghari na dalawangpu't siyam na taon sa Jerusalem, at ang pangalan ng kaniyang ina ay Abia na anak ni Zacharias."
  },
  {
    "i": 11794,
    "b": 13,
    "c": 1429,
    "r": 1429,
    "o": 2,
    "t": "At siya'y gumawa ng matuwid sa harap ng mga mata ng Panginoon, ayon sa lahat na ginawa ni David na kaniyang magulang."
  },
  {
    "i": 11795,
    "b": 13,
    "c": 1429,
    "r": 1429,
    "o": 3,
    "t": "Siya'y nagbukas sa unang taon ng kaniyang paghahari, na unang buwan, ng mga pinto ng bahay ng Panginoon, at mga hinusay."
  },
  {
    "i": 11796,
    "b": 13,
    "c": 1429,
    "r": 1429,
    "o": 4,
    "t": "At kaniyang ipinasok ang mga saserdote at mga Levita, at pinisan sila sa maluwang na dako sa silanganan,"
  },
  {
    "i": 11797,
    "b": 13,
    "c": 1429,
    "r": 1429,
    "o": 5,
    "t": "At sinabi sa kanila, Dinggin ninyo ako, ninyong mga Levita; ngayo'y mangagpakabanal kayo, at italaga ninyo ang bahay ng Panginoon, ang Dios ng inyong mga magulang, at ilabas ninyo ang dumi mula sa dakong banal."
  },
  {
    "i": 11798,
    "b": 13,
    "c": 1429,
    "r": 1429,
    "o": 6,
    "t": "Sapagka't ang ating mga magulang ay nagsisalangsang, at nagsigawa ng masama sa paningin ng Panginoon nating Dios, at pinabayaan siya, at itinalikod ang kanilang mga mukha sa tahanan ng Panginoon, at nagsitalikod."
  },
  {
    "i": 11799,
    "b": 13,
    "c": 1429,
    "r": 1429,
    "o": 7,
    "t": "Kanila ring isinara ang mga pinto ng portiko, at pinatay ang mga ilawan, at hindi nagsipagsunog ng kamangyan ni nagsipaghandog man ng mga handog na susunugin sa dakong banal sa Dios ng Israel."
  }
]
