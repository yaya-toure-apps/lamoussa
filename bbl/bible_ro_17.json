[
  {
    "i": 1700,
    "b": 1,
    "c": 207,
    "r": 207,
    "o": 16,
    "t": "Să-i spui: „DOMNUL, Dumnezeul evreilor, m-a trimis la tine să-ți spun: «Lasă poporul Meu să plece, ca să-Mi slujească în pustie!» Dar până acum n-ai vrut să asculți!"
  },
  {
    "i": 1701,
    "b": 1,
    "c": 207,
    "r": 207,
    "o": 17,
    "t": "Așa vorbește DOMNUL: „Prin aceasta vei ști că Eu sunt DOMNUL: iată, cu toiagul pe care-l am în mână voi lovi apele râului și ele se vor preface în sânge."
  },
  {
    "i": 1702,
    "b": 1,
    "c": 207,
    "r": 207,
    "o": 18,
    "t": "Peștii din râu vor muri, râul se va împuți, iar egiptenii nu vor mai putea să bea apa râului.»"
  },
  {
    "i": 1703,
    "b": 1,
    "c": 207,
    "r": 207,
    "o": 19,
    "t": "DOMNUL i-a zis lui Moise: „Spune-i lui Aaron: «Ia-ți toiagul și întinde-ți mâna peste apele Egiptului, peste râuri, peste canale, peste iazuri și peste toate rezervoarele de apă, ca să se prefacă în sânge. Va fi sânge în toată țara Egiptului, chiar și în vasele de lemn și în cele de piatră.»"
  },
  {
    "i": 1704,
    "b": 1,
    "c": 207,
    "r": 207,
    "o": 20,
    "t": "Moise și Aaron au făcut așa cum le poruncise DOMNUL. Aaron a ridicat toiagul și a lovit apele râului, înaintea lui Faraon și a slujitorilor săi, și toate apele râului s-au prefăcut în sânge."
  },
  {
    "i": 1705,
    "b": 1,
    "c": 207,
    "r": 207,
    "o": 21,
    "t": "Peștii din râu au murit, râul s-a împuțit și egiptenii nu mai puteau să bea apa râului. Sânge era peste tot în țara Egiptului."
  },
  {
    "i": 1706,
    "b": 1,
    "c": 207,
    "r": 207,
    "o": 22,
    "t": "Dar magicienii Egiptului, prin vrăjitoriile lor, au făcut și ei la fel. Astfel, inima lui Faraon s-a împietrit și n-a vrut să-i asculte pe Moise și pe Aaron, așa cum spusese DOMNUL."
  },
  {
    "i": 1707,
    "b": 1,
    "c": 207,
    "r": 207,
    "o": 23,
    "t": "Faraon s-a întors și a intrat în casa lui și n-a luat în seamă nici măcar lucrul acesta."
  },
  {
    "i": 1708,
    "b": 1,
    "c": 207,
    "r": 207,
    "o": 24,
    "t": "Toți egiptenii au săpat în jurul râului, ca să găsească apă potabilă, deoarece nu puteau bea apa râului."
  },
  {
    "i": 1709,
    "b": 1,
    "c": 207,
    "r": 207,
    "o": 25,
    "t": "Au trecut șapte zile de când DOMNUL lovise râul."
  },
  {
    "i": 1710,
    "b": 1,
    "c": 207,
    "r": 207,
    "o": 26,
    "t": "DOMNUL i-a zis lui Moise: „Du-te la Faraon și spune-i: «Așa vorbește DOMNUL: Lasă poporul Meu să plece, ca să-Mi slujească!"
  },
  {
    "i": 1711,
    "b": 1,
    "c": 207,
    "r": 207,
    "o": 27,
    "t": "Dar dacă refuzi să-l lași să plece, iată, voi lovi cu broaște tot teritoriul tău."
  },
  {
    "i": 1712,
    "b": 1,
    "c": 207,
    "r": 207,
    "o": 28,
    "t": "Râul va mișuna de broaște; ele vor urca și vor intra în casa ta, în dormitorul tău, pe patul tău, în casele slujitorilor tăi și ale poporului tău, în cuptoarele tale și în postăvile tale."
  },
  {
    "i": 1713,
    "b": 1,
    "c": 207,
    "r": 207,
    "o": 29,
    "t": "Broaștele se vor sui chiar și pe tine, pe poporul tău și pe toți slujitorii tăi!»“"
  },
  {
    "i": 1714,
    "b": 1,
    "c": 208,
    "r": 208,
    "o": 1,
    "t": "DOMNUL i-a zis lui Moise: „Spune-i lui Aaron: «Întinde-ți mâna cu toiagul peste râuri, peste canale și peste iazuri și fă să urce broaștele peste țara Egiptului!»“"
  },
  {
    "i": 1715,
    "b": 1,
    "c": 208,
    "r": 208,
    "o": 2,
    "t": "Aaron și-a întins mâna peste apele Egiptului, iar broaștele au urcat și au acoperit țara Egiptului."
  },
  {
    "i": 1716,
    "b": 1,
    "c": 208,
    "r": 208,
    "o": 3,
    "t": "Dar magicienii, prin vrăjitoriile lor, au făcut și ei la fel și au făcut să urce broaștele peste țara Egiptului."
  },
  {
    "i": 1717,
    "b": 1,
    "c": 208,
    "r": 208,
    "o": 4,
    "t": "Faraon i-a chemat pe Moise și pe Aaron și le-a zis: „Rugați-vă DOMNULUI să îndepărteze broaștele de la mine și de la poporul meu, și voi lăsa poporul să plece ca să-I aducă jertfe DOMNULUI!"
  },
  {
    "i": 1718,
    "b": 1,
    "c": 208,
    "r": 208,
    "o": 5,
    "t": "Moise i-a zis lui Faraon: „Fă-mi această cinste! Spune-mi când vrei să mă rog pentru tine, pentru slujitorii tăi și pentru poporul tău, ca să fie nimicite broaștele din casa ta și din casele voastre, astfel încât să mai rămână doar în râu!“"
  },
  {
    "i": 1719,
    "b": 1,
    "c": 208,
    "r": 208,
    "o": 6,
    "t": "El a zis: „Mâine!“ Moise a zis: „Va fi așa cum ai spus tu, ca să știi că nu este nimeni ca DOMNUL, Dumnezeul nostru!"
  },
  {
    "i": 1720,
    "b": 1,
    "c": 208,
    "r": 208,
    "o": 7,
    "t": "Broaștele se vor îndepărta de la tine, de la casele tale, de la slujitorii tăi și de la poporul tău; vor mai rămâne doar în râu!»“"
  },
  {
    "i": 1721,
    "b": 1,
    "c": 208,
    "r": 208,
    "o": 8,
    "t": "Moise și Aaron au plecat de la Faraon, iar Moise a strigat către DOMNUL cu privire la broaștele pe care le trimisese peste Faraon."
  },
  {
    "i": 1722,
    "b": 1,
    "c": 208,
    "r": 208,
    "o": 9,
    "t": "DOMNUL a făcut așa cum ceruse Moise: broaștele au murit în case, în curți și pe câmpuri."
  },
  {
    "i": 1723,
    "b": 1,
    "c": 208,
    "r": 208,
    "o": 10,
    "t": "Oamenii le-au adunat în grămezi, iar țara s-a împuțit."
  },
  {
    "i": 1724,
    "b": 1,
    "c": 208,
    "r": 208,
    "o": 11,
    "t": "Când a văzut Faraon că s-a făcut o pauză, și-a împietrit inima și nu i-a ascultat pe Moise și pe Aaron, așa cum spusese DOMNUL."
  },
  {
    "i": 1725,
    "b": 1,
    "c": 208,
    "r": 208,
    "o": 12,
    "t": "DOMNUL i-a zis lui Moise: „Spune-i lui Aaron: «Întinde-ți toiagul și lovește țărâna pământului, și se va preface în țânțari, în toată țara Egiptului!»“"
  },
  {
    "i": 1726,
    "b": 1,
    "c": 208,
    "r": 208,
    "o": 13,
    "t": "Aaron și-a întins mâna cu toiagul și a lovit țărâna pământului; și s-au ivit țânțari peste oameni și peste animale. Toată țărâna pământului s-a prefăcut în țânțari, în toată țara Egiptului."
  },
  {
    "i": 1727,
    "b": 1,
    "c": 208,
    "r": 208,
    "o": 14,
    "t": "Magicienii au încercat, prin vrăjitoriile lor, să facă să iasă țânțari, dar n-au putut. Țânțarii erau peste oameni și peste animale."
  },
  {
    "i": 1728,
    "b": 1,
    "c": 208,
    "r": 208,
    "o": 15,
    "t": "Atunci magicienii i-au zis lui Faraon: „Acesta este degetul lui Dumnezeu!“ Dar inima lui Faraon s-a împietrit și nu i-a ascultat pe Moise și pe Aaron, așa cum spusese DOMNUL."
  },
  {
    "i": 1729,
    "b": 1,
    "c": 208,
    "r": 208,
    "o": 16,
    "t": "DOMNUL i-a zis lui Moise: „Scoală-te dis-de-dimineață și du-te înaintea lui Faraon, când va merge la apă, și spune-i: «Așa vorbește DOMNUL: Lasă poporul Meu să plece, ca să-Mi slujească!"
  },
  {
    "i": 1730,
    "b": 1,
    "c": 208,
    "r": 208,
    "o": 17,
    "t": "Dacă nu vrei să lași poporul Meu să plece, iată, voi trimite muște asupra ta, asupra slujitorilor tăi, asupra poporului tău și asupra caselor tale. Casele egiptenilor vor fi pline de muște, chiar și pământul pe care stau ei."
  },
  {
    "i": 1731,
    "b": 1,
    "c": 208,
    "r": 208,
    "o": 18,
    "t": "Dar, în ziua aceea, voi face deosebire între ținutul Gosen, unde locuiește poporul Meu. Acolo nu vor fi muște, ca să știi că Eu sunt DOMNUL, care Mă aflu în mijlocul țării."
  },
  {
    "i": 1732,
    "b": 1,
    "c": 208,
    "r": 208,
    "o": 19,
    "t": "Voi face deosebire între poporul Meu și poporul tău. Semnul acesta se va întâmpla mâine!»“"
  },
  {
    "i": 1733,
    "b": 1,
    "c": 208,
    "r": 208,
    "o": 20,
    "t": "DOMNUL a făcut întocmai. Au venit muște din belșug în casa lui Faraon, în casele slujitorilor săi și în toată țara Egiptului. Țara a fost pustiită din cauza muștelor."
  },
  {
    "i": 1734,
    "b": 1,
    "c": 208,
    "r": 208,
    "o": 21,
    "t": "Atunci Faraon i-a chemat pe Moise și pe Aaron și le-a zis: „Duceți-vă și aduceți jertfă Dumnezeului vostru în țară!“"
  },
  {
    "i": 1735,
    "b": 1,
    "c": 208,
    "r": 208,
    "o": 22,
    "t": "Moise a răspuns: „Nu se cuvine să facem așa, fiindcă jertfele pe care le aducem DOMNULUI, Dumnezeul nostru, sunt o urâciune pentru egipteni. Dacă vom aduce înaintea ochilor lor jertfe care le sunt o urâciune, nu ne vor ucide ei cu pietre?"
  },
  {
    "i": 1736,
    "b": 1,
    "c": 208,
    "r": 208,
    "o": 23,
    "t": "Vom merge la trei zile de drum în pustie ca să aducem jertfă DOMNULUI, Dumnezeul nostru, așa cum ne-a spus El.“"
  },
  {
    "i": 1737,
    "b": 1,
    "c": 208,
    "r": 208,
    "o": 24,
    "t": "Faraon a zis: „Vă voi lăsa să plecați, ca să aduceți jertfă DOMNULUI, Dumnezeul vostru, în pustie, dar să nu vă depărtați prea mult. Rugați-vă și pentru mine!“"
  },
  {
    "i": 1738,
    "b": 1,
    "c": 208,
    "r": 208,
    "o": 25,
    "t": "Moise a zis: „Imediat ce voi ieși de la tine, mă voi ruga DOMNULUI, iar mâine muștele se vor îndepărta de la Faraon, de la slujitorii lui și de la poporul lui. Numai să nu ne mai înșele Faraon și să nu lase poporul să plece ca să aducă jertfă DOMNULUI!“"
  },
  {
    "i": 1739,
    "b": 1,
    "c": 208,
    "r": 208,
    "o": 26,
    "t": "Moise a ieșit de la Faraon și s-a rugat DOMNULUI."
  },
  {
    "i": 1740,
    "b": 1,
    "c": 208,
    "r": 208,
    "o": 27,
    "t": "DOMNUL a făcut așa cum ceruse Moise: muștele s-au îndepărtat de la Faraon, de la slujitorii lui și de la poporul lui; n-a mai rămas nici măcar una."
  },
  {
    "i": 1741,
    "b": 1,
    "c": 208,
    "r": 208,
    "o": 28,
    "t": "Dar Faraon și-a împietrit inima și de data aceasta și n-a lăsat poporul să plece."
  },
  {
    "i": 1742,
    "b": 1,
    "c": 209,
    "r": 209,
    "o": 1,
    "t": "DOMNUL i-a zis lui Moise: „Du-te la Faraon și spune-i: «Așa vorbește DOMNUL, Dumnezeul evreilor: Lasă poporul Meu să plece, ca să-Mi slujească!"
  },
  {
    "i": 1743,
    "b": 1,
    "c": 209,
    "r": 209,
    "o": 2,
    "t": "Dacă refuzi să-l lași să plece și-l mai reții,"
  },
  {
    "i": 1744,
    "b": 1,
    "c": 209,
    "r": 209,
    "o": 3,
    "t": "iată, mâna DOMNULUI va lovi cu o ciumă foarte grea vitele tale de pe câmp, caii, asinii, cămilele, boii și oile."
  },
  {
    "i": 1745,
    "b": 1,
    "c": 209,
    "r": 209,
    "o": 4,
    "t": "DOMNUL va face deosebire între vitele lui Israel și vitele egiptenilor; nu va muri nimic din tot ce aparține israeliților.»“"
  },
  {
    "i": 1746,
    "b": 1,
    "c": 209,
    "r": 209,
    "o": 5,
    "t": "DOMNUL a hotărât un timp, zicând: „Mâine DOMNUL va face lucrul acesta în țară!““"
  },
  {
    "i": 1747,
    "b": 1,
    "c": 209,
    "r": 209,
    "o": 6,
    "t": "A doua zi, DOMNUL a făcut așa, și toate vitele egiptenilor au murit, dar din vitele israeliților n-a murit nici măcar una."
  },
  {
    "i": 1748,
    "b": 1,
    "c": 209,
    "r": 209,
    "o": 7,
    "t": "Faraon a trimis să vadă și iată că din vitele lui Israel n-a murit nici măcar una! Însă inima lui Faraon a rămas împietrită și n-a lăsat poporul să plece."
  },
  {
    "i": 1749,
    "b": 1,
    "c": 209,
    "r": 209,
    "o": 8,
    "t": "DOMNUL le-a zis lui Moise și lui Aaron: „Luați amândoi cenușă din cuptor și Moise s-o arunce în sus, spre cer, înaintea lui Faraon."
  },
  {
    "i": 1750,
    "b": 1,
    "c": 209,
    "r": 209,
    "o": 9,
    "t": "Ea se va preface într-un praf fin peste toată țara Egiptului și va provoca, pe oameni și pe animale, bube ce vor izbucni în puroi, în toată țara Egiptului.“"
  },
  {
    "i": 1751,
    "b": 1,
    "c": 209,
    "r": 209,
    "o": 10,
    "t": "Ei au luat cenușă din cuptor și s-au înfățișat înaintea lui Faraon; Moise a aruncat-o în sus, spre cer, și pe oameni și pe animale au apărut bube ce izbucneau în puroi."
  },
  {
    "i": 1752,
    "b": 1,
    "c": 209,
    "r": 209,
    "o": 11,
    "t": "Magicienii n-au putut sta înaintea lui Moise din cauza bubelor, deoarece și magicienii, ca toți egiptenii, erau plini de bube."
  },
  {
    "i": 1753,
    "b": 1,
    "c": 209,
    "r": 209,
    "o": 12,
    "t": "DOMNUL a împietrit inima lui Faraon, astfel încât el n-a vrut să-i asculte, așa cum spusese DOMNUL lui Moise."
  },
  {
    "i": 1754,
    "b": 1,
    "c": 209,
    "r": 209,
    "o": 13,
    "t": "DOMNUL i-a zis lui Moise: „Scoală-te dis-de-dimineață și du-te înaintea lui Faraon! Spune-i: «Așa vorbește DOMNUL, Dumnezeul evreilor: Lasă poporul Meu să plece, ca să-Mi slujească!"
  },
  {
    "i": 1755,
    "b": 1,
    "c": 209,
    "r": 209,
    "o": 14,
    "t": "De data aceasta voi trimite toate urgiile Mele asupra ta, asupra slujitorilor tăi și asupra poporului tău, ca să știi că nu este nimeni ca Mine pe tot pământul."
  },
  {
    "i": 1756,
    "b": 1,
    "c": 209,
    "r": 209,
    "o": 15,
    "t": "Fiindcă, dacă Mi-aș fi întins mâna și te-aș fi lovit pe tine și pe poporul tău cu ciumă, ai fi fost șters de pe pământ."
  },
  {
    "i": 1757,
    "b": 1,
    "c": 209,
    "r": 209,
    "o": 16,
    "t": "Dar te-am lăsat să rămâi, ca să vezi puterea Mea și ca Numele Meu să fie vestit pe tot pământul."
  },
  {
    "i": 1758,
    "b": 1,
    "c": 209,
    "r": 209,
    "o": 17,
    "t": "Încă te mai ridici împotriva poporului Meu și nu-l lași să plece!"
  },
  {
    "i": 1759,
    "b": 1,
    "c": 209,
    "r": 209,
    "o": 18,
    "t": "Iată, mâine, cam pe vremea aceasta, voi trimite o grindină foarte mare, cum n-a mai fost în Egipt din ziua în care a fost întemeiat și până acum."
  },
  {
    "i": 1760,
    "b": 1,
    "c": 209,
    "r": 209,
    "o": 19,
    "t": "Acum, trimite și adăpostește-ți vitele și tot ce ai pe câmp! Toți oamenii și toate animalele care se vor afla pe câmp și nu vor fi aduse acasă, vor fi lovite de grindină și vor muri!»“"
  },
  {
    "i": 1761,
    "b": 1,
    "c": 209,
    "r": 209,
    "o": 20,
    "t": "Dintre slujitorii lui Faraon, cei care s-au temut de Cuvântul DOMNULUI și-au adus în grabă în case sclavii și vitele."
  },
  {
    "i": 1762,
    "b": 1,
    "c": 209,
    "r": 209,
    "o": 21,
    "t": "Dar cei care n-au luat în serios Cuvântul DOMNULUI și-au lăsat sclavii și vitele pe câmp."
  },
  {
    "i": 1763,
    "b": 1,
    "c": 209,
    "r": 209,
    "o": 22,
    "t": "DOMNUL i-a zis lui Moise: „Întinde-ți mâna spre cer și va cădea grindină peste toată țara Egiptului, peste oameni, peste animale și peste toată iarba de pe câmp, în țara Egiptului!“"
  },
  {
    "i": 1764,
    "b": 1,
    "c": 209,
    "r": 209,
    "o": 23,
    "t": "Moise și-a întins toiagul spre cer, iar DOMNUL a trimis tunete și grindină. Fulgerele loveau pământul și DOMNUL trimitea grindină peste țara Egiptului."
  },
  {
    "i": 1765,
    "b": 1,
    "c": 209,
    "r": 209,
    "o": 24,
    "t": "Era grindină și, în mijlocul grindinei, fulgere străfulgerau întruna. Grindina era foarte mare, cum nu mai fusese în toată țara Egiptului de când devenise națiune."
  },
  {
    "i": 1766,
    "b": 1,
    "c": 209,
    "r": 209,
    "o": 25,
    "t": "În toată țara Egiptului, grindina a lovit tot ce se afla pe câmp, de la oameni până la animale. Grindina a lovit toată iarba de pe câmp și a zdrobit toți copacii de pe câmp."
  },
  {
    "i": 1767,
    "b": 1,
    "c": 209,
    "r": 209,
    "o": 26,
    "t": "Numai în ținutul Gosen, unde erau israeliții, n-a fost grindină."
  },
  {
    "i": 1768,
    "b": 1,
    "c": 209,
    "r": 209,
    "o": 27,
    "t": "Faraon i-a chemat pe Moise și pe Aaron și le-a zis: „De data aceasta am păcătuit. DOMNUL este drept, iar eu și poporul meu suntem vinovați."
  },
  {
    "i": 1769,
    "b": 1,
    "c": 209,
    "r": 209,
    "o": 28,
    "t": "Rugați-vă DOMNULUI! Destul cu aceste tunete și cu această grindină! Vă voi lăsa să plecați și nu veți mai rămâne aici."
  },
  {
    "i": 1770,
    "b": 1,
    "c": 209,
    "r": 209,
    "o": 29,
    "t": "Moise i-a zis: „Când voi ieși din cetate, îmi voi întinde mâinile către DOMNUL, tunetele vor înceta și nu va mai fi grindină, ca să știi că pământul este al DOMNULUI."
  },
  {
    "i": 1771,
    "b": 1,
    "c": 209,
    "r": 209,
    "o": 30,
    "t": "Dar știu că nici tu, nici slujitorii tăi nu vă veți teme încă de DOMNUL Dumnezeu!“"
  },
  {
    "i": 1772,
    "b": 1,
    "c": 209,
    "r": 209,
    "o": 31,
    "t": "Inul și orzul fuseseră distruse, deoarece orzul era în spice, iar inul în floare."
  },
  {
    "i": 1773,
    "b": 1,
    "c": 209,
    "r": 209,
    "o": 32,
    "t": "Grâul și alacul n-au fost distruse, deoarece erau târzii."
  },
  {
    "i": 1774,
    "b": 1,
    "c": 209,
    "r": 209,
    "o": 33,
    "t": "Moise a ieșit din cetate, de la Faraon, și și-a întins mâinile către DOMNUL. Atunci tunetele și grindina au încetat, iar ploaia nu s-a mai revărsat pe pământ."
  },
  {
    "i": 1775,
    "b": 1,
    "c": 209,
    "r": 209,
    "o": 34,
    "t": "Când a văzut Faraon că ploaia, grindina și tunetele au încetat, a continuat să păcătuiască și, împreună cu slujitorii săi, și-a împietrit inima."
  },
  {
    "i": 1776,
    "b": 1,
    "c": 209,
    "r": 209,
    "o": 35,
    "t": "Inima lui Faraon s-a împietrit și n-a lăsat pe israeliți să plece, așa cum spusese DOMNUL prin Moise."
  },
  {
    "i": 1777,
    "b": 1,
    "c": 210,
    "r": 210,
    "o": 1,
    "t": "DOMNUL i-a zis lui Moise: „Du-te la Faraon! Eu i-am împietrit inima, atât lui, cât și slujitorilor lui, ca să arăt aceste semne ale Mele în mijlocul lor,"
  },
  {
    "i": 1778,
    "b": 1,
    "c": 210,
    "r": 210,
    "o": 2,
    "t": "și ca să poți povesti fiului tău și fiului fiului tău cum M-am jucat cu egiptenii și ce semne am arătat în mijlocul lor, ca să știți că Eu sunt DOMNUL.“"
  },
  {
    "i": 1779,
    "b": 1,
    "c": 210,
    "r": 210,
    "o": 3,
    "t": "Moise și Aaron s-au dus la Faraon și i-au zis: „Așa vorbește DOMNUL, Dumnezeul evreilor: «Până când te vei mai împotrivi să te smerești înaintea Mea? Lasă poporul Meu să plece, ca să-Mi slujească!"
  },
  {
    "i": 1780,
    "b": 1,
    "c": 210,
    "r": 210,
    "o": 4,
    "t": "Dacă vei refuza să lași poporul Meu să plece, iată, mâine voi aduce lăcuste peste hotarele tale."
  },
  {
    "i": 1781,
    "b": 1,
    "c": 210,
    "r": 210,
    "o": 5,
    "t": "Și vor acoperi fața pământului, încât pământul nu se va mai vedea, și vor mânca tot ce a mai rămas, ce v-a lăsat piatra, și vor mânca toți copacii voștri care cresc pe câmp."
  },
  {
    "i": 1782,
    "b": 1,
    "c": 210,
    "r": 210,
    "o": 6,
    "t": "Și vor umple casele tale, casele tuturor slujitorilor tăi și casele tuturor egiptenilor, cum n-au mai văzut părinții tăi și părinții părinților tăi, din ziua când au fost pe pământ și până în ziua aceasta.\" Apoi s-a întors și a ieșit."
  },
  {
    "i": 1783,
    "b": 1,
    "c": 210,
    "r": 210,
    "o": 7,
    "t": "Și slujitorii lui Faraon i-au zis: \"Până când ne va fi acesta o cursă? Lasă pe oamenii aceștia să plece și să slujească Domnului Dumnezeului lor. Oare nu știi încă că Egiptul piere?"
  },
  {
    "i": 1784,
    "b": 1,
    "c": 210,
    "r": 210,
    "o": 8,
    "t": "Și au adus înapoi pe Moise și pe Aaron înaintea lui Faraon, și el le-a zis: \"Duceți-vă și slujiți Domnului Dumnezeului vostru! Dar cine sunt cei care vor merge?"
  },
  {
    "i": 1785,
    "b": 1,
    "c": 210,
    "r": 210,
    "o": 9,
    "t": "Și Moise a răspuns: \"Vom merge cu tinerii noștri și cu bătrânii noștri, vom merge cu fiii noștri și cu fiicele noastre, cu oile noastre și cu boii noștri, căci avem o sărbătoare în cinstea Domnului."
  },
  {
    "i": 1786,
    "b": 1,
    "c": 210,
    "r": 210,
    "o": 10,
    "t": "Și Faraon a zis: \"Așa să fie Domnul cu voi, cum vă voi lăsa să plecați, pe voi, pe femeile voastre și pe copiii voștri! Vedeți că aveți gânduri rele!"
  },
  {
    "i": 1787,
    "b": 1,
    "c": 210,
    "r": 210,
    "o": 11,
    "t": "Nu va fi așa! Mergeți voi, bărbații, și slujiți Domnului, căci asta ați cerut!\" Și i-au izgonit dinaintea lui Faraon."
  },
  {
    "i": 1788,
    "b": 1,
    "c": 210,
    "r": 210,
    "o": 12,
    "t": "Și Domnul a zis lui Moise: \"Întinde-ți mâna peste țara Egiptului, ca să vină lăcustele, să se suie peste țara Egiptului și să mănânce toată iarba pământului, tot ce a mai lăsat piatra."
  },
  {
    "i": 1789,
    "b": 1,
    "c": 210,
    "r": 210,
    "o": 13,
    "t": "Și Moise și-a întins toiagul peste țara Egiptului, și Domnul a ridicat un vânt de răsărit peste țară, care a suflat toată ziua aceea și toată noaptea. Când s-a făcut dimineață, vântul de răsărit adusese lăcustele."
  },
  {
    "i": 1790,
    "b": 1,
    "c": 210,
    "r": 210,
    "o": 14,
    "t": "Și lăcustele s-au suit peste toată țara Egiptului și s-au așezat pe tot ținutul Egiptului, într-un număr foarte mare. Mai înainte nu mai fuseseră atâtea lăcuste și după aceea nu vor mai fi atâtea."
  },
  {
    "i": 1791,
    "b": 1,
    "c": 210,
    "r": 210,
    "o": 15,
    "t": "Și au acoperit toată fața pământului, și pământul a fost devastat. Și au mâncat toată iarba pământului și toate roadele copacilor, pe care le-a mai lăsat piatra, și nu a mai rămas nimic verde pe copaci sau pe iarba câmpurilor, în toată țara Egiptului."
  },
  {
    "i": 1792,
    "b": 1,
    "c": 210,
    "r": 210,
    "o": 16,
    "t": "Atunci Faraon s-a grăbit să cheme pe Moise și pe Aaron și a zis: \"Am păcătuit împotriva Domnului Dumnezeului vostru și împotriva voastră."
  },
  {
    "i": 1793,
    "b": 1,
    "c": 210,
    "r": 210,
    "o": 17,
    "t": "Acum, iartă-mi păcatul meu, te rog, numai de data aceasta, și rugați pe Domnul Dumnezeul vostru să îndepărteze de la mine această urgie ucigătoare!"
  },
  {
    "i": 1794,
    "b": 1,
    "c": 210,
    "r": 210,
    "o": 18,
    "t": "Și Moise a ieșit de la Faraon și s-a rugat Domnului."
  },
  {
    "i": 1795,
    "b": 1,
    "c": 210,
    "r": 210,
    "o": 19,
    "t": "Și Domnul a schimbat vântul într-un vânt de apus foarte puternic, care a luat lăcustele și le-a aruncat în Marea Roșie. Nu a mai rămas o singură lăcustă pe tot ținutul Egiptului."
  },
  {
    "i": 1796,
    "b": 1,
    "c": 210,
    "r": 210,
    "o": 20,
    "t": "Dar Domnul a împietrit inima lui Faraon și nu a lăsat pe fiii lui Israel să plece."
  },
  {
    "i": 1797,
    "b": 1,
    "c": 210,
    "r": 210,
    "o": 21,
    "t": "Și Domnul a zis lui Moise: \"Întinde-ți mâna spre cer, ca să fie întuneric gros peste țara Egiptului, un întuneric palpabil!"
  },
  {
    "i": 1798,
    "b": 1,
    "c": 210,
    "r": 210,
    "o": 22,
    "t": "Și Moise și-a întins mâna spre cer, și a fost un întuneric gros peste toată țara Egiptului timp de trei zile."
  },
  {
    "i": 1799,
    "b": 1,
    "c": 210,
    "r": 210,
    "o": 23,
    "t": "Nimeni nu se vedea unul pe altul și nimeni nu s-a ridicat de la locul lui timp de trei zile, dar toți fiii lui Israel aveau lumină acolo unde locuiau."
  }
]
