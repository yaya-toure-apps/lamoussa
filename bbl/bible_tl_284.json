[
  {
    "i": 28400,
    "b": 46,
    "c": 4826,
    "r": 4826,
    "o": 37,
    "t": "At kaniyang isinama si Pedro at ang dalawang anak ni Zebedeo, at nagpasimula siyang namanglaw at nanglumong totoo."
  },
  {
    "i": 28401,
    "b": 46,
    "c": 4826,
    "r": 4826,
    "o": 38,
    "t": "Nang magkagayo'y sinabi niya sa kanila, Namamanglaw na lubha ang kaluluwa ko, hanggang sa kamatayan: mangatira kayo rito, at makipagpuyat sa akin."
  },
  {
    "i": 28402,
    "b": 46,
    "c": 4826,
    "r": 4826,
    "o": 39,
    "t": "At lumakad siya sa dako pa roon, at siya'y nagpatirapa, at nanalangin, na nagsasabi, Ama ko, kung baga maaari, ay lumampas sa akin ang sarong ito: gayon ma'y huwag ang ayon sa ibig ko, kundi ang ayon sa ibig mo."
  },
  {
    "i": 28403,
    "b": 46,
    "c": 4826,
    "r": 4826,
    "o": 40,
    "t": "At lumapit siya sa mga alagad, at sila'y kaniyang naratnang nangatutulog, at sinabi kay Pedro, Ano, hindi kayo maaaring mangakipagpuyat sa akin ng isang oras?"
  },
  {
    "i": 28404,
    "b": 46,
    "c": 4826,
    "r": 4826,
    "o": 41,
    "t": "Kayo'y mangagpuyat at magsipanalangin, upang huwag kayong magsipasok sa tukso: ang espiritu sa katotohanan ay may ibig, datapuwa't mahina ang laman."
  },
  {
    "i": 28405,
    "b": 46,
    "c": 4826,
    "r": 4826,
    "o": 42,
    "t": "Muli siyang umalis na bilang ikalawa, at nanalangin, na nagsasabi, Ama ko, kung di mangyayaring makalampas ito, kundi ko inumin, mangyari nawa ang iyong kalooban."
  },
  {
    "i": 28406,
    "b": 46,
    "c": 4826,
    "r": 4826,
    "o": 43,
    "t": "At siya'y nagbalik na muli at naratnan silang nangatutulog, sapagka't nangabibigatan ang kanilang mga mata."
  },
  {
    "i": 28407,
    "b": 46,
    "c": 4826,
    "r": 4826,
    "o": 44,
    "t": "At muli niya silang iniwan, at umalis, at nanalangin bilang ikatlo, na sinabing muli ang gayon ding mga salita."
  },
  {
    "i": 28408,
    "b": 46,
    "c": 4826,
    "r": 4826,
    "o": 45,
    "t": "Nang magkagayo'y lumapit siya sa mga alagad, at sinabi sa kanila, Mangatulog na kayo, at mangagpahinga: narito, malapit na ang oras, at ang Anak ng tao ay ipinagkakanulo sa mga kamay ng mga makasalanan."
  },
  {
    "i": 28409,
    "b": 46,
    "c": 4826,
    "r": 4826,
    "o": 46,
    "t": "Magsitindig kayo, hayo na tayo: narito, malapit na ang nagkakanulo sa akin."
  },
  {
    "i": 28410,
    "b": 46,
    "c": 4826,
    "r": 4826,
    "o": 47,
    "t": "At samantalang nagsasalita pa siya, narito, dumating si Judas, na isa sa labingdalawa, at kasama niya ang lubhang maraming taong may mga tabak at mga panghampas, mula sa mga pangulong saserdote at sa matatanda sa bayan."
  },
  {
    "i": 28411,
    "b": 46,
    "c": 4826,
    "r": 4826,
    "o": 48,
    "t": "Ang nagkanulo nga sa kaniya ay nagbigay sa kanila ng isang hudyat, na sinasabi, Ang aking hagkan, ay yaon nga: hulihin ninyo siya."
  },
  {
    "i": 28412,
    "b": 46,
    "c": 4826,
    "r": 4826,
    "o": 49,
    "t": "At pagdaka'y lumapit siya kay Jesus, at nagsabi, Magalak, Rabi; at siya'y hinagkan."
  },
  {
    "i": 28413,
    "b": 46,
    "c": 4826,
    "r": 4826,
    "o": 50,
    "t": "At sinabi sa kaniya ni Jesus, Gawin mo ang dahil ng pagparito mo. Nang magkagayon ay nagsilapit sila at kanilang sinunggaban si Jesus, at siya'y kanilang dinakip."
  },
  {
    "i": 28414,
    "b": 46,
    "c": 4826,
    "r": 4826,
    "o": 51,
    "t": "At narito, ang isa sa mga kasama ni Jesus ay iniunat ang kaniyang kamay at binunot ang kaniyang tabak, at sinugatan ang alipin ng dakilang saserdote, at tinagpas ang kaniyang tainga."
  },
  {
    "i": 28415,
    "b": 46,
    "c": 4826,
    "r": 4826,
    "o": 52,
    "t": "Nang magkagayo'y sinabi sa kaniya ni Jesus, Isauli mo ang iyong tabak sa kaniyang lalagyan: sapagka't ang lahat ng nangagtatangan ng tabak ay sa tabak mangamamatay."
  },
  {
    "i": 28416,
    "b": 46,
    "c": 4826,
    "r": 4826,
    "o": 53,
    "t": "O inaakala mo baga na hindi ako makapamamanhik sa aking Ama, at padadalhan niya ako ngayon din ng mahigit sa labingdalawang pulutong na mga anghel?"
  },
  {
    "i": 28417,
    "b": 46,
    "c": 4826,
    "r": 4826,
    "o": 54,
    "t": "Kung gayo'y paano bagang mangatutupad ang mga kasulatan, na ganyan ang nauukol na mangyari?"
  },
  {
    "i": 28418,
    "b": 46,
    "c": 4826,
    "r": 4826,
    "o": 55,
    "t": "Sa oras na yaon ay sinabi ni Jesus sa mga karamihan, Kayo baga'y nangagsilabas na waring laban sa isang tulisan, na may mga tabak at mga panghampas upang dakpin ako? Araw-araw ay nauupo ako sa templo na nagtuturo, at hindi ninyo ako dinakip."
  },
  {
    "i": 28419,
    "b": 46,
    "c": 4826,
    "r": 4826,
    "o": 56,
    "t": "Datapuwa't nangyari ang lahat ng ito, upang mangatupad ang mga kasulatan ng mga propeta. Nang magkagayo'y iniwan siya ng lahat ng mga alagad, at nagsitakas."
  },
  {
    "i": 28420,
    "b": 46,
    "c": 4826,
    "r": 4826,
    "o": 57,
    "t": "At si Jesus ay dinala ng nagsihuli sa kaniya sa dakilang saserdoteng si Caifas, na doo'y nangagkakapisan ang mga eskriba at matatanda."
  },
  {
    "i": 28421,
    "b": 46,
    "c": 4826,
    "r": 4826,
    "o": 58,
    "t": "Datapuwa't si Pedro'y sumunod sa kaniya sa malayo, hanggang sa looban ng dakilang saserdote, at siya'y pumasok, at nakiumpok sa mga punong kawal, upang makita niya ang wakas."
  },
  {
    "i": 28422,
    "b": 46,
    "c": 4826,
    "r": 4826,
    "o": 59,
    "t": "Ang mga pangulong saserdote nga at ang buong Sanedrin ay nagsisihanap ng patotoong kabulaanan laban kay Jesus, upang siya'y kanilang maipapatay;"
  },
  {
    "i": 28423,
    "b": 46,
    "c": 4826,
    "r": 4826,
    "o": 60,
    "t": "At yao'y hindi nila nangasumpungan, bagaman maraming nagsiharap na mga saksing bulaan. Nguni't pagkatapos ay nagsidating ang dalawa,"
  },
  {
    "i": 28424,
    "b": 46,
    "c": 4826,
    "r": 4826,
    "o": 61,
    "t": "At nangagsabi, Sinabi ng taong ito, Maigigiba ko ang templo ng Dios, at muling itatayo ko sa tatlong araw."
  },
  {
    "i": 28425,
    "b": 46,
    "c": 4826,
    "r": 4826,
    "o": 62,
    "t": "At nagtindig ang dakilang saserdote, at sinabi sa kaniya, Wala kang isinasagot na anoman? Ano itong sinasaksihan ng mga ito laban sa iyo?"
  },
  {
    "i": 28426,
    "b": 46,
    "c": 4826,
    "r": 4826,
    "o": 63,
    "t": "Datapuwa't hindi umimik si Jesus. At sinabi ng dakilang saserdote sa kaniya, Kita'y pinapanunumpa alangalang sa Dios na buhay, na sabihin mo sa amin kung ikaw nga ang Cristo, ang Anak ng Dios."
  },
  {
    "i": 28427,
    "b": 46,
    "c": 4826,
    "r": 4826,
    "o": 64,
    "t": "At sinabi sa kaniya ni Jesus, Ikaw ang nagsabi: gayon ma'y sinasabi ko sa inyo, Buhat ngayon ay inyong makikita ang Anak ng tao na nakaupo sa kanan ng Kapangyarihan, at pumaparitong nasa mga alapaap ng langit."
  },
  {
    "i": 28428,
    "b": 46,
    "c": 4826,
    "r": 4826,
    "o": 65,
    "t": "Nang magkagayo'y hinapak ng dakilang saserdote ang kaniyang mga damit, na sinasabi, Nagsalita siya ng kapusungan: ano pa ang kailangan natin ng mga saksi? narito, ngayo'y narinig ninyo ang kapusungan:"
  },
  {
    "i": 28429,
    "b": 46,
    "c": 4826,
    "r": 4826,
    "o": 66,
    "t": "Ano ang akala ninyo? Nagsisagot sila at kanilang sinabi, Karapatdapat siya sa kamatayan."
  },
  {
    "i": 28430,
    "b": 46,
    "c": 4826,
    "r": 4826,
    "o": 67,
    "t": "Nang magkagayo'y niluraan nila ang kaniyang mukha at siya'y kanilang pinagsusuntok: at tinatampal siya ng mga iba,"
  },
  {
    "i": 28431,
    "b": 46,
    "c": 4826,
    "r": 4826,
    "o": 68,
    "t": "Na nangagsasabi, Hulaan mo sa amin, ikaw Cristo: sino ang sa iyo'y bumubugbog?"
  },
  {
    "i": 28432,
    "b": 46,
    "c": 4826,
    "r": 4826,
    "o": 69,
    "t": "Nakaupo nga si Pedro sa labas ng looban: at lumapit sa kaniya ang isang alilang babae, na nagsasabi, Ikaw man ay kasama ng taga Galileang si Jesus."
  },
  {
    "i": 28433,
    "b": 46,
    "c": 4826,
    "r": 4826,
    "o": 70,
    "t": "Datapuwa't siya'y kumaila sa harap nilang lahat, na sinasabi, Hindi ko nalalaman ang sinasabi mo."
  },
  {
    "i": 28434,
    "b": 46,
    "c": 4826,
    "r": 4826,
    "o": 71,
    "t": "At paglabas niya sa portiko ay nakita siya ng ibang alila, at sinabi sa nangaroon, Ang taong ito ay kasama rin ni Jesus na taga Nazaret."
  },
  {
    "i": 28435,
    "b": 46,
    "c": 4826,
    "r": 4826,
    "o": 72,
    "t": "At muling kumailang may sumpa, Hindi ko nakikilala ang tao."
  },
  {
    "i": 28436,
    "b": 46,
    "c": 4826,
    "r": 4826,
    "o": 73,
    "t": "At pagkaraan ng sandali ay nagsilapit ang nangakatayo roon at kanilang sinabi kay Pedro, Sa katotohanang ikaw man ay isa rin sa kanila; sapagka't ipinakikilala ka ng iyong pananalita."
  },
  {
    "i": 28437,
    "b": 46,
    "c": 4826,
    "r": 4826,
    "o": 74,
    "t": "Nang magkagayo'y nagpasimula siyang manungayaw at manumpa, Hindi ko nakikilala ang tao. At pagdaka'y tumilaok ang manok."
  },
  {
    "i": 28438,
    "b": 46,
    "c": 4826,
    "r": 4826,
    "o": 75,
    "t": "At naalaala ni Pedro ang salitang sinabi ni Jesus, Bago tumilaok ang manok, ay ikakaila mo akong makaitlo. At siya'y lumabas at nanangis na mainam."
  },
  {
    "i": 28439,
    "b": 46,
    "c": 4827,
    "r": 4827,
    "o": 1,
    "t": "Pagka umaga nga, ang lahat ng mga pangulong saserdote at ang matatanda sa bayan ay nangagsanggunian laban kay Jesus upang siya'y ipapatay:"
  },
  {
    "i": 28440,
    "b": 46,
    "c": 4827,
    "r": 4827,
    "o": 2,
    "t": "At siya'y ginapos nila, at siya'y inilabas, at kanilang ibinigay siya kay Pilato na gobernador."
  },
  {
    "i": 28441,
    "b": 46,
    "c": 4827,
    "r": 4827,
    "o": 3,
    "t": "Nang magkagayo'y si Judas, na nagkanulo sa kaniya, pagkakitang siya'y nahatulan na, ay nagsisi, at isinauli ang tatlongpung putol na pilak sa mga pangulong saserdote at sa matatanda,"
  },
  {
    "i": 28442,
    "b": 46,
    "c": 4827,
    "r": 4827,
    "o": 4,
    "t": "Na sinasabi, Nagkasala ako sa aking pagkakanulo sa dugong walang kasalanan. Datapuwa't kanilang sinabi, Ano sa amin? ikaw ang bahala niyan."
  },
  {
    "i": 28443,
    "b": 46,
    "c": 4827,
    "r": 4827,
    "o": 5,
    "t": "At kaniyang ibinulaksak sa santuario ang mga putol na pilak, at umalis; at siya'y yumaon at nagbigti."
  },
  {
    "i": 28444,
    "b": 46,
    "c": 4827,
    "r": 4827,
    "o": 6,
    "t": "At kinuha ng mga pangulong saserdote ang mga putol na pilak, at sinabi, Hindi matuwid na ilagay ang pilak na iyan sa kabang-yaman, sapagka't halaga ng dugo."
  },
  {
    "i": 28445,
    "b": 46,
    "c": 4827,
    "r": 4827,
    "o": 7,
    "t": "At sila'y nangagsanggunian, at ibinili nila ang mga yaon ng bukid ng magpapalyok, upang paglibingan ng mga taga ibang bayan."
  },
  {
    "i": 28446,
    "b": 46,
    "c": 4827,
    "r": 4827,
    "o": 8,
    "t": "Dahil dito'y tinawag ang bukid na yaon, ang bukid ng dugo, hanggang ngayon."
  },
  {
    "i": 28447,
    "b": 46,
    "c": 4827,
    "r": 4827,
    "o": 9,
    "t": "Nang magkagayo'y natupad ang sinalita sa pamamagitan ng propeta Jeremias, na nagsasabi, At kinuha nila ang tatlongpung putol na pilak, halaga noong hinalagahan, na inihalaga ng mga anak ng Israel;"
  },
  {
    "i": 28448,
    "b": 46,
    "c": 4827,
    "r": 4827,
    "o": 10,
    "t": "At kanilang ibinigay ang mga yaon na pinakabayad sa bukid ng magpapalyok, ayon sa iniutos sa akin ng Panginoon."
  },
  {
    "i": 28449,
    "b": 46,
    "c": 4827,
    "r": 4827,
    "o": 11,
    "t": "Si Jesus nga ay nakatayo sa harap ng gobernador: at tinanong siya ng gobernador, na nagsasabi, Ikaw baga ang Hari ng mga Judio? At sinabi sa kaniya ni Jesus, Ikaw ang nagsasabi."
  },
  {
    "i": 28450,
    "b": 46,
    "c": 4827,
    "r": 4827,
    "o": 12,
    "t": "At nang siya'y isakdal ng mga pangulong saserdote at ng matatanda, ay hindi siya sumagot ng anoman."
  },
  {
    "i": 28451,
    "b": 46,
    "c": 4827,
    "r": 4827,
    "o": 13,
    "t": "Nang magkagayo'y sinabi sa kaniya ni Pilato, Hindi mo baga naririnig kung gaano karaming bagay ang kanilang sinasaksihang laban sa iyo?"
  },
  {
    "i": 28452,
    "b": 46,
    "c": 4827,
    "r": 4827,
    "o": 14,
    "t": "At hindi siya sinagot niya, ng kahit isang salita man lamang: ano pa't nanggilalas na mainam ang gobernador."
  },
  {
    "i": 28453,
    "b": 46,
    "c": 4827,
    "r": 4827,
    "o": 15,
    "t": "Sa kapistahan nga ay pinagkaugalian ng gobernador na pawalan sa karamihan ang isang bilanggo, na sinoman ang kanilang ibigin."
  },
  {
    "i": 28454,
    "b": 46,
    "c": 4827,
    "r": 4827,
    "o": 16,
    "t": "At noo'y sila'y may isang bilanggong bantog, na tinatawag na Barrabas."
  },
  {
    "i": 28455,
    "b": 46,
    "c": 4827,
    "r": 4827,
    "o": 17,
    "t": "Nang sila'y mangagkatipon nga, ay sinabi sa kanila ni Pilato, Sino ang ibig ninyong sa inyo'y aking pawalan? si Barrabas, o si Jesus na tinatawag na Cristo?"
  },
  {
    "i": 28456,
    "b": 46,
    "c": 4827,
    "r": 4827,
    "o": 18,
    "t": "Sapagka't natatalastas niya na dahil sa kapanaghilian ay ibinigay siya nila sa kaniya."
  },
  {
    "i": 28457,
    "b": 46,
    "c": 4827,
    "r": 4827,
    "o": 19,
    "t": "At samantalang nakaupo siya sa luklukan ng pagkahukom, ay nagsugo sa kaniya ang kaniyang asawa, na nagsasabi, Huwag kang makialam sa matuwid na taong iyan; sapagka't ngayong araw na ito'y naghirap ako ng maraming bagay sa panaginip dahil sa kaniya."
  },
  {
    "i": 28458,
    "b": 46,
    "c": 4827,
    "r": 4827,
    "o": 20,
    "t": "Inudyukan ng mga pangulong saserdote at ng matatanda ang mga karamihan na hingin nila si Barrabas, at puksain si Jesus."
  },
  {
    "i": 28459,
    "b": 46,
    "c": 4827,
    "r": 4827,
    "o": 21,
    "t": "Datapuwa't sumagot ang gobernador at sa kanila'y sinabi, Alin sa dalawa ang ibig ninyong sa inyo'y aking pawalan? At sinabi nila, Si Barrabas."
  },
  {
    "i": 28460,
    "b": 46,
    "c": 4827,
    "r": 4827,
    "o": 22,
    "t": "Sinabi sa kanila ni Pilato, Ano ang gagawin kay Jesus na tinatawag na Cristo? Sinabi nilang lahat, Mapako siya sa krus."
  },
  {
    "i": 28461,
    "b": 46,
    "c": 4827,
    "r": 4827,
    "o": 23,
    "t": "At sinabi niya, Bakit, anong kasamaan ang kaniyang ginawa? Datapuwa't sila'y lalong nangagsigawan, na nangagsasabi, Mapako siya sa krus."
  },
  {
    "i": 28462,
    "b": 46,
    "c": 4827,
    "r": 4827,
    "o": 24,
    "t": "Kaya't nang makita ni Pilato na wala siyang magawa, kundi bagkus pa ngang lumalala ang kaguluhan, siya'y kumuha ng tubig, at naghugas ng kaniyang mga kamay sa harap ng karamihan, na sinasabi, Wala akong kasalanan sa dugo nitong matuwid na tao; kayo ang bahala niyan."
  },
  {
    "i": 28463,
    "b": 46,
    "c": 4827,
    "r": 4827,
    "o": 25,
    "t": "At sumagot ang buong bayan at nagsabi, Mapasa amin ang kaniyang dugo, at sa aming mga anak."
  },
  {
    "i": 28464,
    "b": 46,
    "c": 4827,
    "r": 4827,
    "o": 26,
    "t": "Nang magkagayo'y pinawalan niya sa kanila si Barrabas; nguni't si Jesus ay hinampas at ibinigay upang ipako sa krus."
  },
  {
    "i": 28465,
    "b": 46,
    "c": 4827,
    "r": 4827,
    "o": 27,
    "t": "Nang magkagayo'y dinala si Jesus ng mga kawal ng gobernador sa Pretorio, at nagkatipon sa kaniya ang buong pulutong."
  },
  {
    "i": 28466,
    "b": 46,
    "c": 4827,
    "r": 4827,
    "o": 28,
    "t": "At siya'y kanilang hinubdan, at dinamtan siya ng isang balabal na kulay-ube."
  },
  {
    "i": 28467,
    "b": 46,
    "c": 4827,
    "r": 4827,
    "o": 29,
    "t": "At sila'y nangagkamakama ng isang putong na tinik, at ipinutong sa kaniyang ulo, at inilagay sa kanang kamay niya ang isang tambo; at sila'y nagsiluhod sa harap niya at siya'y kanilang nilibak, na nagsisipagsabi, Magalak, Hari ng mga Judio!"
  },
  {
    "i": 28468,
    "b": 46,
    "c": 4827,
    "r": 4827,
    "o": 30,
    "t": "At siya'y kanilang niluluraan, at kinuha nila ang tambo at sinaktan siya sa ulo."
  },
  {
    "i": 28469,
    "b": 46,
    "c": 4827,
    "r": 4827,
    "o": 31,
    "t": "At nang siya'y kanilang malibak, ay hinubdan nila siya ng balabal, at isinuot sa kaniya ang kaniyang mga damit, at kanilang inilabas siya upang ipako sa krus."
  },
  {
    "i": 28470,
    "b": 46,
    "c": 4827,
    "r": 4827,
    "o": 32,
    "t": "At paglabas nila'y kanilang nasalubong ang isang taong taga Cirene, na ang pangala'y Simon: ito'y kanilang pinilit na sumama sa kanila, upang pasanin niya ang kaniyang krus."
  },
  {
    "i": 28471,
    "b": 46,
    "c": 4827,
    "r": 4827,
    "o": 33,
    "t": "At nang sila'y magsirating sa isang dakong tinatawag na Golgota, sa makatuwid baga'y, Ang dako ng bungo,"
  },
  {
    "i": 28472,
    "b": 46,
    "c": 4827,
    "r": 4827,
    "o": 34,
    "t": "Ay pinainom nila siya ng alak na may kahalong apdo: at nang kaniyang matikman, ay ayaw niyang inumin."
  },
  {
    "i": 28473,
    "b": 46,
    "c": 4827,
    "r": 4827,
    "o": 35,
    "t": "At nang siya'y kanilang maipako sa krus ay kanilang binahagi ang kaniyang mga damit, na kanilang pinagsapalaran;"
  },
  {
    "i": 28474,
    "b": 46,
    "c": 4827,
    "r": 4827,
    "o": 36,
    "t": "At sila'y nangagsiupo at binantayan siya roon."
  },
  {
    "i": 28475,
    "b": 46,
    "c": 4827,
    "r": 4827,
    "o": 37,
    "t": "At inilagay nila sa kaniyang ulunan ang pamagat sa kaniya, na nasusulat: ITO'Y SI JESUS, ANG HARI NG MGA JUDIO."
  },
  {
    "i": 28476,
    "b": 46,
    "c": 4827,
    "r": 4827,
    "o": 38,
    "t": "Nang magkagayo'y ipinakong kasama niya ang dalawang tulisan, isa sa kanan at isa sa kaliwa."
  },
  {
    "i": 28477,
    "b": 46,
    "c": 4827,
    "r": 4827,
    "o": 39,
    "t": "At siya'y nililibak ng nangagdaraan, na iginagalaw ang kanilang mga ulo,"
  },
  {
    "i": 28478,
    "b": 46,
    "c": 4827,
    "r": 4827,
    "o": 40,
    "t": "At nangagsasabi, Ikaw na igigiba mo ang templo, at sa tatlong araw ay iyong itatayo, iyong iligtas ang sarili mo: kung ikaw ay Anak ng Dios, ay bumaba ka sa krus."
  },
  {
    "i": 28479,
    "b": 46,
    "c": 4827,
    "r": 4827,
    "o": 41,
    "t": "Gayon din naman ang paglibak sa kaniya ng mga pangulong saserdote, pati ng mga eskriba at ng matatanda, na nagsipagsabi,"
  },
  {
    "i": 28480,
    "b": 46,
    "c": 4827,
    "r": 4827,
    "o": 42,
    "t": "Nagligtas siya sa mga iba; sa kaniyang sarili ay hindi makapagligtas. Siya ang Hari ng Israel; bumaba siya ngayon sa krus, at tayo'y magsisisampalataya sa kaniya."
  },
  {
    "i": 28481,
    "b": 46,
    "c": 4827,
    "r": 4827,
    "o": 43,
    "t": "Nananalig siya sa Dios; iligtas niya siya ngayon, kung siya'y iniibig: sapagka't sinabi niya, Ako'y Anak ng Dios."
  },
  {
    "i": 28482,
    "b": 46,
    "c": 4827,
    "r": 4827,
    "o": 44,
    "t": "At minumura din naman siya ng mga tulisang kasama niyang nangapapako sa krus."
  },
  {
    "i": 28483,
    "b": 46,
    "c": 4827,
    "r": 4827,
    "o": 45,
    "t": "Mula nga nang oras na ikaanim ay nagdilim sa ibabaw ng buong sangkalupaan hanggang sa oras na ikasiyam."
  },
  {
    "i": 28484,
    "b": 46,
    "c": 4827,
    "r": 4827,
    "o": 46,
    "t": "At nang malapit na ang oras na ikasiyam ay sumigaw si Jesus ng malakas na tinig, na sinasabi: Eli, Eli, lama sabachthani? sa makatuwid baga'y, Dios ko, Dios ko bakit mo ako pinabayaan?"
  },
  {
    "i": 28485,
    "b": 46,
    "c": 4827,
    "r": 4827,
    "o": 47,
    "t": "At nang marinig ito ng ilan sa nangakatayo roon, ay sinabi, Tinatawag ng taong ito si Elias."
  },
  {
    "i": 28486,
    "b": 46,
    "c": 4827,
    "r": 4827,
    "o": 48,
    "t": "At pagkaraka'y tumakbo ang isa sa kanila, at kumuha ng isang espongha, at binasa ng suka, saka inilagay sa isang tambo, at ipinainom sa kaniya."
  },
  {
    "i": 28487,
    "b": 46,
    "c": 4827,
    "r": 4827,
    "o": 49,
    "t": "At sinabi ng mga iba, Pabayaan ninyo; tingnan natin kung paririto si Elias upang siya'y iligtas."
  },
  {
    "i": 28488,
    "b": 46,
    "c": 4827,
    "r": 4827,
    "o": 50,
    "t": "At muling sumigaw si Jesus ng malakas na tinig, at nalagot ang kaniyang hininga."
  },
  {
    "i": 28489,
    "b": 46,
    "c": 4827,
    "r": 4827,
    "o": 51,
    "t": "At narito, ang tabing ng templo'y nahapak na nagkadalawa buhat sa itaas hanggang sa ibaba; at nayanig ang lupa; at nangabaak ang mga bato;"
  },
  {
    "i": 28490,
    "b": 46,
    "c": 4827,
    "r": 4827,
    "o": 52,
    "t": "At nangabuksan ang mga libingan; at maraming katawan ng mga banal na nangakatulog ay nangagbangon;"
  },
  {
    "i": 28491,
    "b": 46,
    "c": 4827,
    "r": 4827,
    "o": 53,
    "t": "At paglabas sa mga libingan pagkatapos na siya'y mabuhay na maguli ay nagsipasok sila sa bayang banal at nangapakita sa marami."
  },
  {
    "i": 28492,
    "b": 46,
    "c": 4827,
    "r": 4827,
    "o": 54,
    "t": "Ang senturion nga, at ang mga kasamahan niya sa pagbabantay kay Jesus, nang mangakita nila ang lindol, at ang mga bagay na nangyari, ay lubhang nangatakot, na nangagsasabi, Tunay na ito ang Anak ng Dios."
  },
  {
    "i": 28493,
    "b": 46,
    "c": 4827,
    "r": 4827,
    "o": 55,
    "t": "At nangaroroon ang maraming babae na nagsisipanood buhat sa malayo, na nagsisunod kay Jesus buhat sa Galilea, na siya'y kanilang pinaglilingkuran:"
  },
  {
    "i": 28494,
    "b": 46,
    "c": 4827,
    "r": 4827,
    "o": 56,
    "t": "Na sa mga yaon ay si Maria Magdalena, at si Maria na ina ni Santiago at ni Jose, at ang ina ng mga anak ni Zebedeo."
  },
  {
    "i": 28495,
    "b": 46,
    "c": 4827,
    "r": 4827,
    "o": 57,
    "t": "At nang hapon na ay dumating ang isang mayamang mula sa Arimatea, na nagngangalang Jose, na ito'y naging alagad din naman ni Jesus;"
  },
  {
    "i": 28496,
    "b": 46,
    "c": 4827,
    "r": 4827,
    "o": 58,
    "t": "Ang taong ito'y naparoon kay Pilato, at hiningi ang bangkay ni Jesus. Nang magkagayo'y ipinagutos ni Pilato na ibigay yaon."
  },
  {
    "i": 28497,
    "b": 46,
    "c": 4827,
    "r": 4827,
    "o": 59,
    "t": "At kinuha ni Jose ang bangkay at binalot niya ng isang malinis na kayong lino,"
  },
  {
    "i": 28498,
    "b": 46,
    "c": 4827,
    "r": 4827,
    "o": 60,
    "t": "At inilagay sa kaniyang sariling bagong libingan, na kaniyang hinukay sa bato: at iginulong niya ang isang malaking bato sa pintuan ng libingan, at umalis."
  },
  {
    "i": 28499,
    "b": 46,
    "c": 4827,
    "r": 4827,
    "o": 61,
    "t": "At nangaroon si Maria Magdalena, at ang isang Maria, at nangakaupo sa tapat ng libingan."
  }
]
