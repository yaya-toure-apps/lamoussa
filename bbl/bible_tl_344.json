[
  {
    "i": 34400,
    "b": 64,
    "c": 6607,
    "r": 6607,
    "o": 28,
    "t": "Sapagka't inilagay ng kautusan na mga dakilang saserdote ang mga taong may kahinaan; nguni't ang salita ng sumpa na kasunod ng kautusan ay siyang naglalagay sa Anak, na sakdal magpakailan man."
  },
  {
    "i": 34401,
    "b": 64,
    "c": 6608,
    "r": 6608,
    "o": 1,
    "t": "Ang kinauuwian nga ng mga bagay na aming sinasabi ay ito: Mayroon tayong isang dakilang saserdote, na nakaupo sa kanan ng luklukan ng Karangalan sa mga langit,"
  },
  {
    "i": 34402,
    "b": 64,
    "c": 6608,
    "r": 6608,
    "o": 2,
    "t": "Ministro sa santuario, at sa tunay na tabernakulo, na itinayo ng Panginoon, hindi ng tao."
  },
  {
    "i": 34403,
    "b": 64,
    "c": 6608,
    "r": 6608,
    "o": 3,
    "t": "Sapagka't ang bawa't dakilang saserdote ay inilagay upang maghandog ng mga kaloob at ng mga hain naman: sa ganito'y kinakailangan din namang siya'y magkaroon ng anomang ihahandog."
  },
  {
    "i": 34404,
    "b": 64,
    "c": 6608,
    "r": 6608,
    "o": 4,
    "t": "Kung siya nga'y nasa lupa ay hindi siya saserdote sa anomang paraan, palibhasa'y mayroon nang nagsisipaghandog ng mga kaloob ayon sa kautusan;"
  },
  {
    "i": 34405,
    "b": 64,
    "c": 6608,
    "r": 6608,
    "o": 5,
    "t": "Na nangaglilingkod sa anyo at anino ng mga bagay sa kalangitan, gaya naman ni Moises na pinagsabihan ng Dios nang malapit ng gawin niya ang tabernakulo: sapagka't sinabi niya, Ingatan mo na iyong gawin ang lahat ng mga bagay ayon sa anyong ipinakita sa iyo sa bundok."
  },
  {
    "i": 34406,
    "b": 64,
    "c": 6608,
    "r": 6608,
    "o": 6,
    "t": "Datapuwa't ngayo'y kinamtan niya ang ministeriong lalong marangal, palibhasa'y siya nama'y tagapamagitan sa isang tipang lalong magaling, na inilagda sa lalong mabubuting pangako."
  },
  {
    "i": 34407,
    "b": 64,
    "c": 6608,
    "r": 6608,
    "o": 7,
    "t": "Sapagka't kung ang unang tipang yaon ay naging walang kakulangan, ay hindi na sana inihanap ng pangangailangan ang ikalawa."
  },
  {
    "i": 34408,
    "b": 64,
    "c": 6608,
    "r": 6608,
    "o": 8,
    "t": "Sapagka't sa pagkakita ng kakulangan sa kanila, ay sinabi niya, Narito, dumarating ang mga araw, sinasabi ng Panginoon, Na ako'y gagawa ng isang bagong pakikipagtipan; sa sangbahayan ni Israel at sa sangbahayan ni Juda."
  },
  {
    "i": 34409,
    "b": 64,
    "c": 6608,
    "r": 6608,
    "o": 9,
    "t": "Hindi ayon sa tipang aking ipinakipagtipan sa kanilang mga magulang Nang araw na sila'y aking tangnan sa kamay, upang sila'y ihatid sa labas ng lupain ng Egipto; Sapagka't sila'y hindi nanatili sa aking tipan, At akin silang pinabayaan, sinasabi ng Panginoon."
  },
  {
    "i": 34410,
    "b": 64,
    "c": 6608,
    "r": 6608,
    "o": 10,
    "t": "Sapagka't ito ang pakikipagtipang aking gagawin sa sangbahayan ni Israel Pagkatapos ng mga araw na yaon, sinasabi ng Panginoon; Ilalagay ko ang aking mga kautusan sa kanilang pagiisip, At sa kanilang mga puso'y aking isusulat ang mga ito. At ako'y magiging Dios nila, At sila'y magiging bayan ko:"
  },
  {
    "i": 34411,
    "b": 64,
    "c": 6608,
    "r": 6608,
    "o": 11,
    "t": "At hindi magtuturo ang bawa't isa sa kaniyang kababayan, At ang bawa't isa sa kaniyang kapatid, na sasabihing, Kilalanin mo ang Panginoon: Sapagka't ako'y makikilala ng lahat, Mula sa kaliitliitan hanggang sa kadakidakilaan sa kanila."
  },
  {
    "i": 34412,
    "b": 64,
    "c": 6608,
    "r": 6608,
    "o": 12,
    "t": "Sapagka't ako'y magiging mahabagin sa kanilang kalikuan, At ang kanilang mga kasalanan ay hindi ko na aalalahanin pa."
  },
  {
    "i": 34413,
    "b": 64,
    "c": 6608,
    "r": 6608,
    "o": 13,
    "t": "Doon sa sinasabi niya, Isang bagong tipan, ay linuma niya ang una. Datapuwa't ang nagiging luma at tumatanda ay malapit ng lumipas."
  },
  {
    "i": 34414,
    "b": 64,
    "c": 6609,
    "r": 6609,
    "o": 1,
    "t": "Ngayon, ang unang tipan din ay nagkaroon ng mga palatuntunan ng pagsamba sa Dios, at ng kaniyang santuario, ang santuario ng sanglibutang ito."
  },
  {
    "i": 34415,
    "b": 64,
    "c": 6609,
    "r": 6609,
    "o": 2,
    "t": "Sapagka't inihanda ang isang tabernakulo, ang una, na kinaroroonan ng kandelero, at ng dulang, at ng mga tinapay na handog; na siyang tinatawag na Dakong Banal."
  },
  {
    "i": 34416,
    "b": 64,
    "c": 6609,
    "r": 6609,
    "o": 3,
    "t": "At sa likod ng ikalawang tabing ay ang tabernakulo na tinatawag na Dakong Kabanalbanalan;"
  },
  {
    "i": 34417,
    "b": 64,
    "c": 6609,
    "r": 6609,
    "o": 4,
    "t": "Na may isang gintong dambana ng kamangyan at kaban ng tipan, at ang paligid ay nakakalupkupan ng ginto, na siyang kinaroroonan ng sisidlang-ginto na may lamang mana, at tungkod ni Aaron na namulaklak, at mga tapyas na bato ng tipan;"
  },
  {
    "i": 34418,
    "b": 64,
    "c": 6609,
    "r": 6609,
    "o": 5,
    "t": "At sa ibabaw nito ay ang mga querubin ng kaluwalhatian na nangagsisililim sa luklukan ng awa; na ang mga bagay na ito ay hindi natin mapaguusapan ngayon ng isa isa."
  },
  {
    "i": 34419,
    "b": 64,
    "c": 6609,
    "r": 6609,
    "o": 6,
    "t": "At sa ganitong pagkahanda ng mga bagay na ito, sa unang tabernakulo ay palaging nagsisipasok ang mga saserdote, na tinutupad ang mga katungkulan;"
  },
  {
    "i": 34420,
    "b": 64,
    "c": 6609,
    "r": 6609,
    "o": 7,
    "t": "Datapuwa't sa ikalawa ay pumapasok na nagiisa ang dakilang saserdote, minsan sa isang taon, na hindi walang dalang dugo, na inihahandog na patungkol sa kaniyang sarili, at sa mga kamalian ng bayan:"
  },
  {
    "i": 34421,
    "b": 64,
    "c": 6609,
    "r": 6609,
    "o": 8,
    "t": "Na ipinakikilala ng Espiritu Santo, na hindi pa naihahayag ang pagpasok sa dakong banal samantalang natatayo pa ang unang tabernakulo;"
  },
  {
    "i": 34422,
    "b": 64,
    "c": 6609,
    "r": 6609,
    "o": 9,
    "t": "Na yao'y isang talinghaga ng panahong kasalukuyan; ayon dito ay inihahandog ang mga kaloob at ang mga hain, tungkol sa budhi, na hindi magpapasakdal sa sumasamba,"
  },
  {
    "i": 34423,
    "b": 64,
    "c": 6609,
    "r": 6609,
    "o": 10,
    "t": "Palibhasa'y palatuntunan lamang na ukol sa laman, na iniatang hanggang sa panahon ng pagbabago (gaya ng mga pagkain, at mga inumin at sarisaring paglilinis)."
  },
  {
    "i": 34424,
    "b": 64,
    "c": 6609,
    "r": 6609,
    "o": 11,
    "t": "Nguni't pagdating ni Cristo na dakilang saserdote ng mabubuting bagay na darating, sa pamamagitan ng lalong malaki at lalong sakdal na tabernakulo, na hindi gawa ng mga kamay, sa makatuwid baga'y hindi sa paglalang na ito,"
  },
  {
    "i": 34425,
    "b": 64,
    "c": 6609,
    "r": 6609,
    "o": 12,
    "t": "At hindi rin naman sa pamamagitan ng dugo ng mga kambing at ng mga bulong baka, kundi sa pamamagitan ng kaniyang sariling dugo, ay pumasok na minsan magpakailan man sa dakong banal, na kinamtan ang walang hanggang katubusan."
  },
  {
    "i": 34426,
    "b": 64,
    "c": 6609,
    "r": 6609,
    "o": 13,
    "t": "Sapagka't kung ang dugo ng mga kambing at ng mga baka, at ang abo ng dumalagang baka na ibinubudbod sa mga nadungisan, ay makapagiging banal sa ikalilinis ng laman:"
  },
  {
    "i": 34427,
    "b": 64,
    "c": 6609,
    "r": 6609,
    "o": 14,
    "t": "Gaano pa kaya ang dugo ni Cristo, na sa pamamagitan ng Espiritu na walang hanggan ay inihandog ang kaniyang sarili na walang dungis sa Dios, ay maglilinis ng inyong budhi sa mga gawang patay upang magsipaglingkod sa Dios na buhay?"
  },
  {
    "i": 34428,
    "b": 64,
    "c": 6609,
    "r": 6609,
    "o": 15,
    "t": "At dahil dito'y siya ang tagapamagitan ng isang bagong tipan, upang sa pamamagitan ng isang kamatayan na ukol sa ikatutubos ng mga pagsalangsang na nasa ilalim ng unang tipan, ang mga tinawag ay magsitanggap ng pangako na manang walang hanggan."
  },
  {
    "i": 34429,
    "b": 64,
    "c": 6609,
    "r": 6609,
    "o": 16,
    "t": "Sapagka't kung saan mayroong tipan doo'y kinakailangan ang kamatayan ng gumawa niyaon."
  },
  {
    "i": 34430,
    "b": 64,
    "c": 6609,
    "r": 6609,
    "o": 17,
    "t": "Sapagka't ang isang tipan ay may kabuluhan kung mamatay ang gumawa: sa ibang paraa'y walang anomang kabuluhan samantalang nabubuhay ang gumawa."
  },
  {
    "i": 34431,
    "b": 64,
    "c": 6609,
    "r": 6609,
    "o": 18,
    "t": "Kaya't ang una mang tipan ay hindi itinalaga ng walang dugo."
  },
  {
    "i": 34432,
    "b": 64,
    "c": 6609,
    "r": 6609,
    "o": 19,
    "t": "Sapagka't nang salitain ni Moises ang bawa't utos sa buong bayan ayon sa kautusan, ay kumuha siya ng dugo ng mga bulong baka at ng mga kambing, na may tubig at balahibong mapula ng tupa at isopo, at winisikan ang aklat at gayon din ang buong bayan,"
  },
  {
    "i": 34433,
    "b": 64,
    "c": 6609,
    "r": 6609,
    "o": 20,
    "t": "Na sinasabi, Ito ang dugo ng tipan na iniutos ng Dios tungkol sa inyo."
  },
  {
    "i": 34434,
    "b": 64,
    "c": 6609,
    "r": 6609,
    "o": 21,
    "t": "Gayon din ang tabernakulo at ang lahat ng mga kasangkapan sa pangangasiwa ay pinagwiwisikan niya ng dugo sa gayon ding paraan."
  },
  {
    "i": 34435,
    "b": 64,
    "c": 6609,
    "r": 6609,
    "o": 22,
    "t": "At ayon sa kautusan, ay halos masasabi kong lahat ng mga bagay ay nililinis ng dugo, at maliban na sa pagkabuhos ng dugo ay walang kapatawaran."
  },
  {
    "i": 34436,
    "b": 64,
    "c": 6609,
    "r": 6609,
    "o": 23,
    "t": "Kinakailangan nga na ang mga anyo ng mga bagay sa sangkalangitan ay linisin ng mga ito; nguni't ang mga bagay ring ito sa sangkalangitan ay linisin ng lalong mabubuting handog kay sa rito."
  },
  {
    "i": 34437,
    "b": 64,
    "c": 6609,
    "r": 6609,
    "o": 24,
    "t": "Sapagka't hindi pumasok si Cristo sa dakong banal na ginawa ng mga kamay, na kahalintulad lamang ng tunay; kundi sa talagang langit, upang humarap ngayon sa harapan ng Dios dahil sa atin:"
  },
  {
    "i": 34438,
    "b": 64,
    "c": 6609,
    "r": 6609,
    "o": 25,
    "t": "At siya'y hindi rin naman kailangang ihandog na madalas pa ang kaniyang sarili, na gaya ng dakilang saserdote na pumapasok sa dakong banal taon-taon na may dalang dugo na hindi niya sarili;"
  },
  {
    "i": 34439,
    "b": 64,
    "c": 6609,
    "r": 6609,
    "o": 26,
    "t": "Sa ibang paraan ay kailangan na siya'y magbatang madalas mula nang itatag ang sanglibutan: datapuwa't ngayon ay minsan siya'y nahayag sa katapusan ng mga panahon upang alisin ang kasalanan sa pamamagitan ng pagkahandog ng kaniyang sarili."
  },
  {
    "i": 34440,
    "b": 64,
    "c": 6609,
    "r": 6609,
    "o": 27,
    "t": "At kung paanong itinakda sa mga tao ang mamatay na minsan, at pagkatapos nito ay ang paghuhukom;"
  },
  {
    "i": 34441,
    "b": 64,
    "c": 6609,
    "r": 6609,
    "o": 28,
    "t": "Ay gayon din naman si Cristo, na inihandog na minsan upang dalhin ang mga kasalanan ng marami, sa ikalawa'y pakikita na hiwalay sa kasalanan, sa ikaliligtas ng mga nagsisipaghintay sa kaniya."
  },
  {
    "i": 34442,
    "b": 64,
    "c": 6610,
    "r": 6610,
    "o": 1,
    "t": "Sapagka't ang kautusan na may isang anino ng mabubuting bagay na darating, hindi ang tunay na larawan ng mga bagay, kailan pa man ay di maaaring magpasakdal sa mga nagsisilapit sa pamamagitan ng mga hain na laging inihahandog sa taon-taon."
  },
  {
    "i": 34443,
    "b": 64,
    "c": 6610,
    "r": 6610,
    "o": 2,
    "t": "Sa ibang paraan ay hindi kaya baga nagsipaglikat sila ng paghahandog? sapagka't ang mga nagsisisamba, yamang nalinis na minsan, ay hindi na sana nagkaroon pa ng budhi sa mga kasalanan."
  },
  {
    "i": 34444,
    "b": 64,
    "c": 6610,
    "r": 6610,
    "o": 3,
    "t": "Nguni't sa mga hain yaon ginagawa ang pagaalaala sa mga kasalanan taon-taon."
  },
  {
    "i": 34445,
    "b": 64,
    "c": 6610,
    "r": 6610,
    "o": 4,
    "t": "Sapagka't di maaari na ang dugo ng mga baka at ng mga kambing ay makapagalis ng mga kasalanan."
  },
  {
    "i": 34446,
    "b": 64,
    "c": 6610,
    "r": 6610,
    "o": 5,
    "t": "Kaya't pagpasok niya sa sanglibutan, ay sinasabi, Hain at handog ay hindi mo ibig. Nguni't isang katawan ang sa akin ay inihanda mo;"
  },
  {
    "i": 34447,
    "b": 64,
    "c": 6610,
    "r": 6610,
    "o": 6,
    "t": "Sa mga handog na susunugin at mga haing patungkol sa mga kasalanan ay hindi ka nalugod."
  },
  {
    "i": 34448,
    "b": 64,
    "c": 6610,
    "r": 6610,
    "o": 7,
    "t": "Nang magkagayo'y sinabi ko, Narito, ako'y pumarito (sa balumbon ng aklat ay nasusulat tungkol sa akin.) Upang gawin, Oh Dios, ang iyong kalooban."
  },
  {
    "i": 34449,
    "b": 64,
    "c": 6610,
    "r": 6610,
    "o": 8,
    "t": "Sa itaas ay sinasabi, Mga hain at mga handog at mga handog na susunuging buo at mga haing patungkol sa kasalanan ay hindi mo ibig, at di mo rin kinalulugdan (mga bagay na inihahandog ayon sa kautusan),"
  },
  {
    "i": 34450,
    "b": 64,
    "c": 6610,
    "r": 6610,
    "o": 9,
    "t": "Saka sinabi niya, Narito, ako'y pumarito upang gawin ang iyong kalooban. Inaalis niya ang una, upang maitatag ang ikalawa."
  },
  {
    "i": 34451,
    "b": 64,
    "c": 6610,
    "r": 6610,
    "o": 10,
    "t": "Sa kaloobang yaon tayo'y pinapaging-banal, sa pamamagitan ng pagkahandog ng katawan ni Cristo na minsan magpakailan man."
  },
  {
    "i": 34452,
    "b": 64,
    "c": 6610,
    "r": 6610,
    "o": 11,
    "t": "At katotohanang ang bawa't saserdote na araw-araw ay nangangasiwa ng patayo at naghahandog na madalas ng gayon ding mga hain, na hindi makaalis kailan pa man ng mga kasalanan:"
  },
  {
    "i": 34453,
    "b": 64,
    "c": 6610,
    "r": 6610,
    "o": 12,
    "t": "Nguni't siya, nang makapaghandog ng isa lamang hain patungkol sa mga kasalanan magpakailan man, ay umupo sa kanan ng Dios;"
  },
  {
    "i": 34454,
    "b": 64,
    "c": 6610,
    "r": 6610,
    "o": 13,
    "t": "Buhat noon ay naghihintay hanggang sa ang kaniyang mga kaaway ay maging tungtungan ng kaniyang mga paa."
  },
  {
    "i": 34455,
    "b": 64,
    "c": 6610,
    "r": 6610,
    "o": 14,
    "t": "Sapagka't sa pamamagitan ng isang paghahandog ay kaniyang pinasakdal magpakailan man ang mga pinapagiging-banal."
  },
  {
    "i": 34456,
    "b": 64,
    "c": 6610,
    "r": 6610,
    "o": 15,
    "t": "At ang Espiritu Santo ay nagbibigay patotoo rin naman sa atin; sapagka't pagkasabi niya na,"
  },
  {
    "i": 34457,
    "b": 64,
    "c": 6610,
    "r": 6610,
    "o": 16,
    "t": "Ito ang tipang gagawin ko sa kanila Pagkatapos ng mga araw na yaon, sabi ng Panginoon; Ilalagay ko ang aking mga kautusan sa kanilang puso, At isusulat ko rin naman sa kanilang pagiisip;"
  },
  {
    "i": 34458,
    "b": 64,
    "c": 6610,
    "r": 6610,
    "o": 17,
    "t": "At ang kanilang mga kasalanan at kanilang mga kasamaan ay hindi ko na aalalahanin pa."
  },
  {
    "i": 34459,
    "b": 64,
    "c": 6610,
    "r": 6610,
    "o": 18,
    "t": "At kung saan may kapatawaran ng mga ito ay wala nang paghahandog na patungkol pa sa kasalanan."
  },
  {
    "i": 34460,
    "b": 64,
    "c": 6610,
    "r": 6610,
    "o": 19,
    "t": "Mga kapatid, yamang may kalayaan ngang makapasok sa dakong banal sa pamamagitan ng dugo ni Jesus,"
  },
  {
    "i": 34461,
    "b": 64,
    "c": 6610,
    "r": 6610,
    "o": 20,
    "t": "Sa pamamagitan ng daang bago at buhay na kaniyang itinalaga sa atin, sa pamamagitan ng tabing, sa makatuwid baga'y sa kaniyang laman;"
  },
  {
    "i": 34462,
    "b": 64,
    "c": 6610,
    "r": 6610,
    "o": 21,
    "t": "At yamang may isang Dakilang Saserdote na pangulo sa bahay ng Dios;"
  },
  {
    "i": 34463,
    "b": 64,
    "c": 6610,
    "r": 6610,
    "o": 22,
    "t": "Tayo'y magsilapit na may tapat na puso sa lubos na pananampalataya, na ang ating mga puso na winisikan mula sa isang masamang budhi: at mahugasan ang ating katawan ng dalisay na tubig,"
  },
  {
    "i": 34464,
    "b": 64,
    "c": 6610,
    "r": 6610,
    "o": 23,
    "t": "Na ating ingatang matibay ang pagkakilala ng ating pagasa upang huwag magalinlangan: sapagka't tapat ang nangako:"
  },
  {
    "i": 34465,
    "b": 64,
    "c": 6610,
    "r": 6610,
    "o": 24,
    "t": "At tayo'y mangagtinginan upang tayo'y mangaudyok sa pagiibigan at mabubuting gawa;"
  },
  {
    "i": 34466,
    "b": 64,
    "c": 6610,
    "r": 6610,
    "o": 25,
    "t": "Na huwag nating pabayaan ang ating pagkakatipon, na gaya ng ugali ng iba, kundi mangagaralan sa isa't isa; at lalo na kung inyong namamalas na nalalapit na ang araw."
  },
  {
    "i": 34467,
    "b": 64,
    "c": 6610,
    "r": 6610,
    "o": 26,
    "t": "Sapagka't kung ating sinasadya ang pagkakasala pagkatapos na ating matanggap ang pagkakilala sa katotohanan, ay wala nang haing natitira pa tungkol sa mga kasalanan,"
  },
  {
    "i": 34468,
    "b": 64,
    "c": 6610,
    "r": 6610,
    "o": 27,
    "t": "Kundi isang kakilakilabot na paghihintay sa paghuhukom, at isang kabangisan ng apoy na lalamon sa mga kaaway."
  },
  {
    "i": 34469,
    "b": 64,
    "c": 6610,
    "r": 6610,
    "o": 28,
    "t": "Ang magpawalang halaga sa kautusan ni Moises sa patotoo ng dalawa o tatlong saksi, ay mamamatay na walang awa:"
  },
  {
    "i": 34470,
    "b": 64,
    "c": 6610,
    "r": 6610,
    "o": 29,
    "t": "Gaano kayang higpit ng parusa, sa akala ninyo, ang ihahatol na nauukol doon sa yumurak sa Anak ng Dios, at umaring di banal sa dugo ng tipan na nagpabanal sa kaniya, at umalipusta sa Espiritu ng biyaya?"
  },
  {
    "i": 34471,
    "b": 64,
    "c": 6610,
    "r": 6610,
    "o": 30,
    "t": "Sapagka't ating nakikilala yaong nagsabi, Akin ang paghihiganti, ako ang gaganti. At muli, Huhukuman ng Panginoon ang kaniyang bayan."
  },
  {
    "i": 34472,
    "b": 64,
    "c": 6610,
    "r": 6610,
    "o": 31,
    "t": "Kakilakilabot na bagay ang mahulog sa mga kamay ng Dios na buhay."
  },
  {
    "i": 34473,
    "b": 64,
    "c": 6610,
    "r": 6610,
    "o": 32,
    "t": "Datapuwa't alalahanin ang mga nakaraang araw, na sa mga yaon, pagkatapos na kayo'y maliwanagan, ay nangagtiis kayo ng malaking pakikilaban ng mga pagbabata;"
  },
  {
    "i": 34474,
    "b": 64,
    "c": 6610,
    "r": 6610,
    "o": 33,
    "t": "Na una una ay naging isang katawatawa dahil sa mga pagkasiphayo at gayon din sa mga kahirapan; at sa ikalawa, ay naging kasama niyaong mga inaring gayon."
  },
  {
    "i": 34475,
    "b": 64,
    "c": 6610,
    "r": 6610,
    "o": 34,
    "t": "Sapagka't kayo'y nangahabag sa mga may tanikala, at tinanggap ninyo ng buong galak ang pagkaagaw ng inyong pag-aari, palibhasa'y inyong nalalamang mayroon kayo sa inyong sarili ng isang pag-aaring lalong mabuti at tumatagal."
  },
  {
    "i": 34476,
    "b": 64,
    "c": 6610,
    "r": 6610,
    "o": 35,
    "t": "Huwag nga ninyong itakuwil ang inyong pagkakatiwala, na may dakilang ganting-pala."
  },
  {
    "i": 34477,
    "b": 64,
    "c": 6610,
    "r": 6610,
    "o": 36,
    "t": "Sapagka't kayo'y nangangailangan ng pagtitiis, upang kung inyong magawa ang kalooban ng Dios, ay magsitanggap kayo ng pangako."
  },
  {
    "i": 34478,
    "b": 64,
    "c": 6610,
    "r": 6610,
    "o": 37,
    "t": "Sapagka't sa madaling panahon, Siyang pumaparito ay darating, at hindi magluluwat."
  },
  {
    "i": 34479,
    "b": 64,
    "c": 6610,
    "r": 6610,
    "o": 38,
    "t": "Nguni't ang aking lingkod na matuwid ay mabubuhay sa pananampalataya: At kung siya ay umurong, ay hindi kalulugdan ng aking kaluluwa."
  },
  {
    "i": 34480,
    "b": 64,
    "c": 6610,
    "r": 6610,
    "o": 39,
    "t": "Nguni't tayo'y hindi doon sa mga nagsisibalik sa kapahamakan; kundi doon sa mga may pananampalataya sa ikaliligtas ng kaluluwa."
  },
  {
    "i": 34481,
    "b": 64,
    "c": 6611,
    "r": 6611,
    "o": 1,
    "t": "Ngayon, ang pananampalataya ay siyang kapanatagan sa mga bagay na hinihintay, ang katunayan ng mga bagay na hindi nakikita."
  },
  {
    "i": 34482,
    "b": 64,
    "c": 6611,
    "r": 6611,
    "o": 2,
    "t": "Sapagka't sa pamamagitan nito ang mga matanda ay sinaksihan."
  },
  {
    "i": 34483,
    "b": 64,
    "c": 6611,
    "r": 6611,
    "o": 3,
    "t": "Sa pananampalataya ay natatalastas natin na ang sanglibutan ay natatag sa pamamagitan ng salita ng Dios, ano pa't ang nakikita ay hindi ginawa sa mga bagay na nakikita."
  },
  {
    "i": 34484,
    "b": 64,
    "c": 6611,
    "r": 6611,
    "o": 4,
    "t": "Sa pananampalataya si Abel ay naghandog sa Dios ng lalong mabuting hain kay sa kay Cain, sa pamamagitan nito'y sinaksihan sa kaniyang siya'y matuwid, na nagpapatotoo ang Dios tungkol sa kaniyang mga kaloob: at sa pamamagitan nito patay na siya ay nagsasalita pa."
  },
  {
    "i": 34485,
    "b": 64,
    "c": 6611,
    "r": 6611,
    "o": 5,
    "t": "Sa pananampalataya si Enoc ay inilipat upang huwag niyang makita ang kamatayan; at hindi siya nasumpungan, sapagka't siya'y inilipat ng Dios: sapagka't bago siya inilipat ay pinatotohanan sa kaniyang siya'y naging kalugodlugod sa Dios:"
  },
  {
    "i": 34486,
    "b": 64,
    "c": 6611,
    "r": 6611,
    "o": 6,
    "t": "At kung walang pananampalataya ay hindi maaaring maging kalugodlugod sa kaniya; sapagka't ang lumalapit sa Dios ay dapat sumampalatayang may Dios, at siya ang tagapagbigay ganti sa mga sa kaniya'y nagsisihanap."
  },
  {
    "i": 34487,
    "b": 64,
    "c": 6611,
    "r": 6611,
    "o": 7,
    "t": "Sa pananampalataya si Noe, nang paunawaan ng Dios tungkol sa mga bagay na hindi pa nakikita, dala ng banal na takot, ay naghanda ng isang daong sa ikaliligtas ng kaniyang sangbahayan; na sa pamamagitan nito ay hinatulan niya ang sanglibutan, at naging tagapagmana ng katuwiran na ayon sa pananampalataya."
  },
  {
    "i": 34488,
    "b": 64,
    "c": 6611,
    "r": 6611,
    "o": 8,
    "t": "Sa pananampalataya si Abraham, nang tawagin, ay tumalima upang pumaroon sa isang dakong kaniyang tatanggaping mana; at siya'y yumaon na di nalalaman kung saan siya paroroon."
  },
  {
    "i": 34489,
    "b": 64,
    "c": 6611,
    "r": 6611,
    "o": 9,
    "t": "Sa pananampalataya siya'y naging manglalakbay sa lupang pangako, na gaya sa hindi niya sariling lupa, at tumahan sa mga tolda na kasama si Isaac at si Jacob, na mga tagapagmana ng isang pangako na kasama niya:"
  },
  {
    "i": 34490,
    "b": 64,
    "c": 6611,
    "r": 6611,
    "o": 10,
    "t": "Sapagka't inaasahan niya ang bayang may mga kinasasaligan, na ang nagtayo at gumawa ay ang Dios."
  },
  {
    "i": 34491,
    "b": 64,
    "c": 6611,
    "r": 6611,
    "o": 11,
    "t": "Sa pananampalataya si Sara rin ay tumanggap ng lakas upang ipaglihi ang binhi, nang lipas na ang kaniyang gulang, palibhasa'y inari niyang tapat ang nangako:"
  },
  {
    "i": 34492,
    "b": 64,
    "c": 6611,
    "r": 6611,
    "o": 12,
    "t": "Kaya naman sumibol sa isa, sa kaniya na tila patay na, ang kasing dami ng mga bituin sa langit sa karamihan, at di mabilang na gaya ng mga buhanging nasa tabi ng dagat."
  },
  {
    "i": 34493,
    "b": 64,
    "c": 6611,
    "r": 6611,
    "o": 13,
    "t": "Ayon sa pananampalataya ay nangamatay ang lahat ng mga ito, na hindi kinamtan ang mga pangako, nguni't kanilang nangakita na natanaw mula sa malayo, at kanilang ipinahayag na sila'y pawang taga ibang bayan at manglalakbay sa ibabaw ng lupa."
  },
  {
    "i": 34494,
    "b": 64,
    "c": 6611,
    "r": 6611,
    "o": 14,
    "t": "Sapagka't ang mga nagsisipagsabi ng mga gayong bagay ay nagpapakilalang hinahanap nila ang lupaing kanilang sarili."
  },
  {
    "i": 34495,
    "b": 64,
    "c": 6611,
    "r": 6611,
    "o": 15,
    "t": "At katotohanang kung kanilang naalaala yaong lupaing kanilang pinanggalingan, ay nagkaroon sana sila ng mabuting pagkakataon upang bumalik."
  },
  {
    "i": 34496,
    "b": 64,
    "c": 6611,
    "r": 6611,
    "o": 16,
    "t": "Nguni't ngayon ay nagnanasa sila ng lalong magaling na lupain, sa makatuwid baga'y ang sa langit: kaya hindi sila ikinahihiya ng Dios na tawaging Dios nila; sapagka't kaniyang ipinaghanda sila ng isang bayan."
  },
  {
    "i": 34497,
    "b": 64,
    "c": 6611,
    "r": 6611,
    "o": 17,
    "t": "Sa pananampalataya, nang subukin si Abraham, ay inihandog si Isaac: oo, siyang tumanggap na may galak ng mga pangako ay siyang naghandog sa kaniyang bugtong na anak;"
  },
  {
    "i": 34498,
    "b": 64,
    "c": 6611,
    "r": 6611,
    "o": 18,
    "t": "Sa makatuwid baga'y yaong pinagsabihan, Kay Isaac ay tatawagin ang iyong binhi:"
  },
  {
    "i": 34499,
    "b": 64,
    "c": 6611,
    "r": 6611,
    "o": 19,
    "t": "Na inisip na maging sa gitna ng mga patay ay maaaring buhayin siyang maguli ng Dios; mula diyan din naman ay muli siyang tinanggap sa isang halimbawa."
  }
]
