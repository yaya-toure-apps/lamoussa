[
  {
    "i": 0,
    "b": 0,
    "c": 101,
    "r": 101,
    "o": 1,
    "t": "Nang pasimula ay nilikha ng Diyos ang langit at ang lupa."
  },
  {
    "i": 1,
    "b": 0,
    "c": 101,
    "r": 101,
    "o": 2,
    "t": "Ang lupa nga ay walang anyo at walang laman; at ang kadiliman ay sumasa ibabaw ng kalaliman; at ang Espiritu ng Diyos ay gumagalaw sa ibabaw ng tubig."
  },
  {
    "i": 2,
    "b": 0,
    "c": 101,
    "r": 101,
    "o": 3,
    "t": "Sinabi ng Diyos, Magkaroon ng liwanag; at nagkaroon ng liwanag."
  },
  {
    "i": 3,
    "b": 0,
    "c": 101,
    "r": 101,
    "o": 4,
    "t": "At nakita ng Diyos na mabuti ang liwanag: at inihiwalay ng Diyos ang liwanag sa kadiliman."
  },
  {
    "i": 4,
    "b": 0,
    "c": 101,
    "r": 101,
    "o": 5,
    "t": "At tinawag ng Diyos ang liwanag na Araw, at ang kadiliman ay tinawag niyang Gabi. At nagkaroon ng hapon at nagkaroon ng umaga, isang araw."
  },
  {
    "i": 5,
    "b": 0,
    "c": 101,
    "r": 101,
    "o": 6,
    "t": "At sinabi ng Diyos, Magkaroon ng isang kalawakan sa gitna ng tubig, at mahiwalay ang tubig sa kapuwa tubig."
  },
  {
    "i": 6,
    "b": 0,
    "c": 101,
    "r": 101,
    "o": 7,
    "t": "At ginawa ng Diyos ang kalawakan, at inihiwalay ang tubig na nasa ilalim ng kalawakan sa tubig na nasa itaas ng kalawakan: at nagkagayon."
  },
  {
    "i": 7,
    "b": 0,
    "c": 101,
    "r": 101,
    "o": 8,
    "t": "At tinawag ng Diyos ang kalawakan na Langit. At nagkaroon ng hapon at nagkaroon ng umaga, ikalawang araw."
  },
  {
    "i": 8,
    "b": 0,
    "c": 101,
    "r": 101,
    "o": 9,
    "t": "At sinabi ng Diyos, Mapisan ang tubig na nasa silong ng langit sa isang dako, at lumitaw ang tuyong lupa: at nagkagayon."
  },
  {
    "i": 9,
    "b": 0,
    "c": 101,
    "r": 101,
    "o": 10,
    "t": "At tinawag ng Diyos ang tuyong lupa na Lupa; at ang kapisanan ng tubig ay tinawag niyang mga Dagat: at nakita ng Diyos na mabuti."
  },
  {
    "i": 10,
    "b": 0,
    "c": 101,
    "r": 101,
    "o": 11,
    "t": "At sinabi ng Diyos, Sibulan ang lupa ng damo, pananim na nagkakabinhi, at punong kahoy na namumunga ayon sa kaniyang pagkakahoy, na taglay ang kaniyang binhi sa ibabaw ng lupa: at nagkagayon."
  },
  {
    "i": 11,
    "b": 0,
    "c": 101,
    "r": 101,
    "o": 12,
    "t": "At sinibulan ng lupa ang damo, pananim na nagkakabinhi ayon sa kaniyang pagkapananim, at punong kahoy na namumunga, na taglay ang kaniyang binhi sa ibabaw ng lupa ayon sa kaniyang pagkakahoy: at nakita ng Diyos na mabuti."
  },
  {
    "i": 12,
    "b": 0,
    "c": 101,
    "r": 101,
    "o": 13,
    "t": "At nagkaroon ng hapon at nagkaroon ng umaga, ikatlong araw."
  },
  {
    "i": 13,
    "b": 0,
    "c": 101,
    "r": 101,
    "o": 14,
    "t": "At sinabi ng Diyos, Magkaroon ng mga tanglaw sa kalawakan ng langit upang maghiwalay ng araw sa gabi; at maging pinakatanda, at pinakabahagi ng panahon, at pinakaaraw, at pinakatuig;"
  },
  {
    "i": 14,
    "b": 0,
    "c": 101,
    "r": 101,
    "o": 15,
    "t": "At maging mga tanglaw sa kalawakan ng langit upang tumanglaw sa ibabaw ng lupa: at nagkagayon."
  },
  {
    "i": 15,
    "b": 0,
    "c": 101,
    "r": 101,
    "o": 16,
    "t": "At nilikha ng Diyos ang dalawang malaking tanglaw; ang malaking tanglaw upang magpuno sa araw, at ang maliit na tanglaw upang magpuno sa gabi: nilikha rin niya ang mga bituin."
  },
  {
    "i": 16,
    "b": 0,
    "c": 101,
    "r": 101,
    "o": 17,
    "t": "At inilagay ng Diyos sa kalawakan ng langit upang tumanglaw sa ibabaw ng lupa,"
  },
  {
    "i": 17,
    "b": 0,
    "c": 101,
    "r": 101,
    "o": 18,
    "t": "At upang magpuno sa araw at sa gabi, at upang maghiwalay ng liwanag sa kadiliman: at nakita ng Diyos na mabuti."
  },
  {
    "i": 18,
    "b": 0,
    "c": 101,
    "r": 101,
    "o": 19,
    "t": "At nagkaroon ng hapon at nagkaroon ng umaga, ikaapat na araw."
  },
  {
    "i": 19,
    "b": 0,
    "c": 101,
    "r": 101,
    "o": 20,
    "t": "At sinabi ng Diyos, Bukalan ang tubig ng saganang huluminggay na may buhay, at magsilipad ang mga ibon sa itaas ng lupa sa luwalhati ng himpapawid."
  },
  {
    "i": 20,
    "b": 0,
    "c": 101,
    "r": 101,
    "o": 21,
    "t": "At nilikha ng Diyos ang malalaking hayop dagat, at ang bawa't huluminggay na may buhay, na gumagalaw, na binukal na sagana ng tubig, ayon sa kanikaniyang uri, at ang lahat na sarisaring ibong may pakpak ayon sa kanikaniyang uri: at nakita ng Diyos na mabuti."
  },
  {
    "i": 21,
    "b": 0,
    "c": 101,
    "r": 101,
    "o": 22,
    "t": "At binasbasan sila ng Diyos, na sinabi, Kayo'y magpalaanak, at magpakarami, at punuin ninyo ang tubig sa mga dagat, at magpakarami ang mga ibon sa lupa."
  },
  {
    "i": 22,
    "b": 0,
    "c": 101,
    "r": 101,
    "o": 23,
    "t": "At nagkaroon ng hapon at nagkaroon ng umaga, ikalimang araw."
  },
  {
    "i": 23,
    "b": 0,
    "c": 101,
    "r": 101,
    "o": 24,
    "t": "At sinabi ng Diyos, Bukalan ang lupa ng mga huluminggay na may buhay ayon sa kanikaniyang uri, ng hayop na maamo, at ng kinapal na umuusad, at ng ganid sa lupa ayon sa kanikaniyang uri: at nagkagayon."
  },
  {
    "i": 24,
    "b": 0,
    "c": 101,
    "r": 101,
    "o": 25,
    "t": "At nilikha ng Diyos ang ganid sa lupa ayon sa kaniyang uri, at ang hayop na maamo ayon sa kaniyang uri, at ang lahat ng kinapal na umuusad sa lupa ayon sa kanikaniyang uri: at nakita ng Diyos na mabuti."
  },
  {
    "i": 25,
    "b": 0,
    "c": 101,
    "r": 101,
    "o": 26,
    "t": "At sinabi ng Diyos, Lalangin natin ang tao sa ating larawan, ayon sa ating wangis: at magkaroon sila ng kapangyarihan sa mga isda sa dagat, at sa mga ibon sa himpapawid, at sa mga hayop na maamo, at sa buong lupa, at sa bawa't kinapal na umuusad sa lupa."
  },
  {
    "i": 26,
    "b": 0,
    "c": 101,
    "r": 101,
    "o": 27,
    "t": "At nilikha ng Diyos ang tao ayon sa kaniyang sariling larawan, ayon sa larawan ng Diyos siya nilikha; nilalang niya sila na lalake at babae."
  },
  {
    "i": 27,
    "b": 0,
    "c": 101,
    "r": 101,
    "o": 28,
    "t": "At sila'y binasbasan ng Diyos, at sa kanila'y sinabi ng Diyos, Kayo'y magpalaanak, at magpakarami, at kalatan ninyo ang lupa, at inyong supilin; at magkaroon kayo ng kapangyarihan sa mga isda sa dagat, at sa mga ibon sa himpapawid, at sa bawa't hayop na gumagalaw sa ibabaw ng lupa."
  },
  {
    "i": 28,
    "b": 0,
    "c": 101,
    "r": 101,
    "o": 29,
    "t": "At sinabi ng Diyos, Narito, ibinigay ko sa inyo ang bawa't pananim na nagkakabinhi, na nasa ibabaw ng balat ng lupa, at ang bawa't punong kahoy na may bunga ng punong kahoy na nagkakabinhi; sa inyo'y magiging pagkain:"
  },
  {
    "i": 29,
    "b": 0,
    "c": 101,
    "r": 101,
    "o": 30,
    "t": "At sa bawa't hayop sa lupa, at sa bawa't ibon sa himpapawid, at sa bawa't bagay na umuusad sa lupa, na may buhay, ay ibinigay ko ang lahat ng sariwang pananim na pinakapagkain: at nagkagayon."
  },
  {
    "i": 30,
    "b": 0,
    "c": 101,
    "r": 101,
    "o": 31,
    "t": "At nakita ng Diyos ang lahat ng kaniyang nilikha, at, narito, napakabuti. At nagkaroon ng hapon at nagkaroon ng umaga, ikaanim na araw."
  },
  {
    "i": 31,
    "b": 0,
    "c": 102,
    "r": 102,
    "o": 1,
    "t": "Sa gayon ay nayari ang langit at ang lupa, at ang lahat ng natatanaw roon."
  },
  {
    "i": 32,
    "b": 0,
    "c": 102,
    "r": 102,
    "o": 2,
    "t": "At nang ikapitong araw ay nayari ng Diyos ang kaniyang gawang ginawa; at nagpahinga ng ikapitong araw sa lahat ng kaniyang gawang ginawa."
  },
  {
    "i": 33,
    "b": 0,
    "c": 102,
    "r": 102,
    "o": 3,
    "t": "At binasbasan ng Diyos ang ikapitong araw, at kaniyang ginawang banal: sapagka't doon nagpahinga siya sa lahat ng kaniyang gawa, na nilikha at ginawa ng Diyos."
  },
  {
    "i": 34,
    "b": 0,
    "c": 102,
    "r": 102,
    "o": 4,
    "t": "Ito ang mga pinanggalingan ng langit at ng lupa nang likhain; nang araw na gawin ng Panginoong Diyos ang lupa at ang langit,"
  },
  {
    "i": 35,
    "b": 0,
    "c": 102,
    "r": 102,
    "o": 5,
    "t": "At wala pa sa lupang kahoy sa parang, at wala pang sumisibol na pananim sa parang: sapagka't hindi pa pinauulan ng Panginoong Diyos sa ibabaw ng lupa, at walang taong magbukid ng lupa;"
  },
  {
    "i": 36,
    "b": 0,
    "c": 102,
    "r": 102,
    "o": 6,
    "t": "Nguni't may isang ulap na sumisikat mula sa lupa, at dinidilig ang buong ibabaw ng lupa."
  },
  {
    "i": 37,
    "b": 0,
    "c": 102,
    "r": 102,
    "o": 7,
    "t": "At nilalang ng Panginoong Diyos ang tao sa alabok ng lupa, at hiningahan ang kaniyang mga butas ng ilong ng hininga ng buhay; at ang tao ay naging kaluluwang may buhay."
  },
  {
    "i": 38,
    "b": 0,
    "c": 102,
    "r": 102,
    "o": 8,
    "t": "At naglagay ang Panginoong Diyos ng isang halamanan sa Eden, sa dakong silanganan; at doon inilagay niya ang taong kaniyang nilalang."
  },
  {
    "i": 39,
    "b": 0,
    "c": 102,
    "r": 102,
    "o": 9,
    "t": "At pinatubo ng Panginoong Diyos sa lupa ang lahat na punong kahoy na nakalulugod sa paningin, at mabubuting kanin; gayon din ang punong kahoy ng buhay sa gitna ng halamanan, at ang punong kahoy ng pagkakilala ng mabuti at masama."
  },
  {
    "i": 40,
    "b": 0,
    "c": 102,
    "r": 102,
    "o": 10,
    "t": "At may ilog na lumabas sa Eden upang diligan ang halamanan; at mula roon ay nagkahiwalay, at nagapat na sanga."
  },
  {
    "i": 41,
    "b": 0,
    "c": 102,
    "r": 102,
    "o": 11,
    "t": "Ang pangalan ng una ay Pison: na siyang lumiligid sa buong lupain ng Havilah, na doon may ginto;"
  },
  {
    "i": 42,
    "b": 0,
    "c": 102,
    "r": 102,
    "o": 12,
    "t": "At ang ginto sa lupang yaon ay mabuti: doon may bedelio at batong onix."
  },
  {
    "i": 43,
    "b": 0,
    "c": 102,
    "r": 102,
    "o": 13,
    "t": "At ang pangalan ng ikalawang ilog ay Gihon: na siyang lumiligid sa buong lupain ng Cush."
  },
  {
    "i": 44,
    "b": 0,
    "c": 102,
    "r": 102,
    "o": 14,
    "t": "At ang pangalan ng ikatlong ilog ay Hidethel: na siyang umaagos sa tapat ng Asiria. At ang ikaapat na ilog ay ang Eufrates."
  },
  {
    "i": 45,
    "b": 0,
    "c": 102,
    "r": 102,
    "o": 15,
    "t": "At kinuha ng Panginoong Diyos ang tao, at inilagay sa halamanan ng Eden upang kaniyang linangin at ingatan yaon."
  },
  {
    "i": 46,
    "b": 0,
    "c": 102,
    "r": 102,
    "o": 16,
    "t": "At iniutos ng Panginoong Diyos sa tao, na sinabi, Sa lahat ng punong kahoy sa halamanan ay makakakain ka ng malaya:"
  },
  {
    "i": 47,
    "b": 0,
    "c": 102,
    "r": 102,
    "o": 17,
    "t": "Datapuwa't sa punong kahoy ng pagkakilala ng mabuti at masama ay huwag kang kakain; sapagka't sa araw na ikaw ay kumain niyaon ay walang pagsalang mamamatay ka."
  },
  {
    "i": 48,
    "b": 0,
    "c": 102,
    "r": 102,
    "o": 18,
    "t": "At sinabi ng Panginoong Diyos, Hindi mabuti na ang tao'y magisa; akin siyang gagawan ng isang katulong na nababagay sa kaniya."
  },
  {
    "i": 49,
    "b": 0,
    "c": 102,
    "r": 102,
    "o": 19,
    "t": "At nilalang ng Panginoong Diyos mula sa lupa ang lahat ng hayop sa parang at ang lahat ng ibon sa himpapawid; at pinagdadala niya sa lalake upang maalaman kung anong itatawag niya sa mga yaon: at ang lahat na itinawag ng lalake sa bawa't nilalang na may buhay, ay yaon ang naging pangalan niyaon."
  },
  {
    "i": 50,
    "b": 0,
    "c": 102,
    "r": 102,
    "o": 20,
    "t": "At pinanganlan ng lalake ang lahat ng hayop na maamo, at ang mga ibon sa himpapawid, at ang lahat ng ganid sa parang; datapuwa't sa lalake ay walang nasumpungang katulong na nababagay sa kaniya."
  },
  {
    "i": 51,
    "b": 0,
    "c": 102,
    "r": 102,
    "o": 21,
    "t": "At pinatulog ng Panginoong Diyos ng mahimbing ang lalake, at samantalang siya'y natutulog ay kinuha ang isa sa kaniyang mga tadyang, at pinapuno ng laman ang dako niyaon;"
  },
  {
    "i": 52,
    "b": 0,
    "c": 102,
    "r": 102,
    "o": 22,
    "t": "At ang tadyang na kinuha ng Panginoong Diyos sa lalake ay ginawang isang babae, at dinala niya siya sa lalake."
  },
  {
    "i": 53,
    "b": 0,
    "c": 102,
    "r": 102,
    "o": 23,
    "t": "At sinabi ng lalake, Ito nga'y buto ng aking mga buto, at laman ng aking laman: siya'y tatawaging Babae, sapagka't sa lalake siya kinuha."
  },
  {
    "i": 54,
    "b": 0,
    "c": 102,
    "r": 102,
    "o": 24,
    "t": "Kaya't iiwan ng lalake ang kaniyang ama at ina, at makikipisan sa kaniyang asawa: at sila'y magiging isang laman."
  },
  {
    "i": 55,
    "b": 0,
    "c": 102,
    "r": 102,
    "o": 25,
    "t": "At sila'y kapuwa hubad, ang lalake at ang kaniyang asawa, at hindi sila nagkahiyaan."
  },
  {
    "i": 56,
    "b": 0,
    "c": 103,
    "r": 103,
    "o": 1,
    "t": "Ang ahas nga ay lalong tuso kay sa alin man sa mga hayop sa parang na nilikha ng Panginoong Diyos. At sinabi niya sa babae, Tunay bang sinabi ng Diyos, Huwag kayong kakain sa alin mang punong kahoy sa halamanan?"
  },
  {
    "i": 57,
    "b": 0,
    "c": 103,
    "r": 103,
    "o": 2,
    "t": "At sinabi ng babae sa ahas, Sa bunga ng mga punong kahoy sa halamanan ay makakakain kami:"
  },
  {
    "i": 58,
    "b": 0,
    "c": 103,
    "r": 103,
    "o": 3,
    "t": "Datapuwa't sa bunga ng punong kahoy na nasa gitna ng halamanan, ay sinabi ng Diyos, Huwag kayong kakain niyaon, ni huwag ninyong hihipuin, baka kayo'y mamatay."
  },
  {
    "i": 59,
    "b": 0,
    "c": 103,
    "r": 103,
    "o": 4,
    "t": "At sinabi ng ahas sa babae, Tunay na hindi kayo mamamatay:"
  },
  {
    "i": 60,
    "b": 0,
    "c": 103,
    "r": 103,
    "o": 5,
    "t": "Sapagka't talastas ng Diyos na sa araw na kayo'y kumain niyaon ay madidilat nga ang inyong mga mata, at kayo'y magiging parang Diyos, na nakakakilala ng mabuti at masama."
  },
  {
    "i": 61,
    "b": 0,
    "c": 103,
    "r": 103,
    "o": 6,
    "t": "At nang makita ng babae na ang punong kahoy ay mabuting kanin, at nakalulugod sa mga mata, at punong kahoy na mananasa upang magkaroon ng karunungan, ay pumitas siya ng bunga niyaon at kumain; at binigyan din niyaon ang kaniyang asawang kasama niya, at kumain."
  },
  {
    "i": 62,
    "b": 0,
    "c": 103,
    "r": 103,
    "o": 7,
    "t": "At nadilat ang mga mata nilang dalawa, at kanilang nakilalang sila'y hubad; at sila'y tumahi ng mga dahon ng puno ng igos, at nagsigawa ng mga panakip sa kanilang baywang."
  },
  {
    "i": 63,
    "b": 0,
    "c": 103,
    "r": 103,
    "o": 8,
    "t": "At narinig nila ang tinig ng Panginoong Diyos na lumalakad sa halamanan sa kulimlim ng araw: at nagtago ang lalake at ang kaniyang asawa sa harapan ng Panginoong Diyos sa gitna ng mga punong kahoy sa halamanan."
  },
  {
    "i": 64,
    "b": 0,
    "c": 103,
    "r": 103,
    "o": 9,
    "t": "At tinawag ng Panginoong Diyos ang lalake, at sa kaniya'y sinabi, Saan ka naroon?"
  },
  {
    "i": 65,
    "b": 0,
    "c": 103,
    "r": 103,
    "o": 10,
    "t": "At sinabi niya, Narinig ko ang iyong tinig sa halamanan, at ako'y natakot, sapagka't ako'y hubad; at ako'y nagtago."
  },
  {
    "i": 66,
    "b": 0,
    "c": 103,
    "r": 103,
    "o": 11,
    "t": "At sinabi niya, Sinong nagsabi sa iyong ikaw ay hubad? nakakain ka ba ng bunga ng punong kahoy na iniutos ko sa iyong huwag mong kanin?"
  },
  {
    "i": 67,
    "b": 0,
    "c": 103,
    "r": 103,
    "o": 12,
    "t": "At sinabi ng lalake, Ang babaing ibinigay mong kasama ko, ay siyang nagbigay sa akin ng bunga ng punong kahoy, at ako'y kumain."
  },
  {
    "i": 68,
    "b": 0,
    "c": 103,
    "r": 103,
    "o": 13,
    "t": "At sinabi ng Panginoong Diyos sa babae, Ano itong iyong ginawa? At sinabi ng babae, Dinaya ako ng ahas, at ako'y kumain."
  },
  {
    "i": 69,
    "b": 0,
    "c": 103,
    "r": 103,
    "o": 14,
    "t": "At sinabi ng Panginoong Diyos sa ahas, Sapagka't ginawa mo ito, ay susumpain ka ng higit kay sa lahat ng hayop, at ng higit kay sa lahat ng ganid sa parang; sa iyong tiyan ay lalakad ka, at alabok ang iyong kakainin sa lahat ng mga araw ng iyong buhay:"
  },
  {
    "i": 70,
    "b": 0,
    "c": 103,
    "r": 103,
    "o": 15,
    "t": "At papagaawayin ko ikaw at ang babae, at ang iyong binhi at ang kaniyang binhi: ito ang dudurog ng iyong ulo, at ikaw ang dudurog ng kaniyang sakong."
  },
  {
    "i": 71,
    "b": 0,
    "c": 103,
    "r": 103,
    "o": 16,
    "t": "Sa babae ay sinabi niya, Pararamihin kong lubha ang iyong hirap sa iyong paglilihi, ikaw ay manganganak sa hirap; at pahihinuhod mo ang iyong kalooban sa iyong asawa, at siya'y papanginoon sa iyo."
  },
  {
    "i": 72,
    "b": 0,
    "c": 103,
    "r": 103,
    "o": 17,
    "t": "At kay Adam ay sinabi niya, Dahil sa iyong dininig ang tinig ng iyong asawa, at kumain ka ng bunga ng punong kahoy, na aking iniutos sa iyo na sinabi, Huwag kang kakain niyaon; sumpain ang lupa dahil sa iyo; kakain ka ng bunga niyaon sa hirap sa lahat ng mga araw ng iyong buhay;"
  },
  {
    "i": 73,
    "b": 0,
    "c": 103,
    "r": 103,
    "o": 18,
    "t": "Ang isisibol niya sa iyo ay mga tinik at mga dawagan; at kakain ka ng pananim sa parang;"
  },
  {
    "i": 74,
    "b": 0,
    "c": 103,
    "r": 103,
    "o": 19,
    "t": "Sa pawis ng iyong mukha ay kakain ka ng iyong tinapay, hanggang sa ikaw ay bumalik sa lupa; sapagka't diyan ka kinuha: sapagka't ikaw ay alabok, at sa alabok ka rin babalik."
  },
  {
    "i": 75,
    "b": 0,
    "c": 103,
    "r": 103,
    "o": 20,
    "t": "At tinawag ng lalake ang kaniyang asawa na Eva, sapagka't siya ang ina ng lahat ng mga buhay."
  },
  {
    "i": 76,
    "b": 0,
    "c": 103,
    "r": 103,
    "o": 21,
    "t": "At iginawa ng Panginoong Diyos si Adam at ang kaniyang asawa ng mga kasuutang balat, at sila'y sinuutan."
  },
  {
    "i": 77,
    "b": 0,
    "c": 103,
    "r": 103,
    "o": 22,
    "t": "At sinabi ng Panginoong Diyos, Narito, ang tao'y naging parang isa sa atin, na nakakakilala ng mabuti at masama; at baka ngayo'y iunat niya ang kaniyang kamay, at pumitas naman ng bunga ng punong kahoy ng buhay, at kumain, at mabuhay magpakailan man:"
  },
  {
    "i": 78,
    "b": 0,
    "c": 103,
    "r": 103,
    "o": 23,
    "t": "Kaya pinalayas siya ng Panginoong Diyos sa halamanan ng Eden, upang kaniyang bukirin ang lupa na pinagkunan sa kaniya."
  },
  {
    "i": 79,
    "b": 0,
    "c": 103,
    "r": 103,
    "o": 24,
    "t": "Gayon niya itinaboy ang tao; at inilagay sa silanganan ng halamanan ng Eden ang mga Querubin, at ang isang nagniningas na tabak na umiikot sa lahat ng dako, upang ingatan ang daan patungo sa punong kahoy ng buhay."
  },
  {
    "i": 80,
    "b": 0,
    "c": 104,
    "r": 104,
    "o": 1,
    "t": "At nakilala ni Adam si Eva na kaniyang asawa; at naglihi siya, at ipinanganak si Cain, at sinabi, 'Nagkaroon ako ng lalake sa tulong ng Panginoon.'"
  },
  {
    "i": 81,
    "b": 0,
    "c": 104,
    "r": 104,
    "o": 2,
    "t": "At ipinanganak pa niya si Abel na kapatid ni Cain. At si Abel ay tagapastol ng mga tupa, datapuwa't si Cain ay manggagawa ng lupa."
  },
  {
    "i": 82,
    "b": 0,
    "c": 104,
    "r": 104,
    "o": 3,
    "t": "At nangyari pagkatapos ng ilang panahon, na si Cain ay nagdala ng alay sa Panginoon na mula sa bunga ng lupa."
  },
  {
    "i": 83,
    "b": 0,
    "c": 104,
    "r": 104,
    "o": 4,
    "t": "At si Abel man ay nagdala ng mula sa mga panganay ng kaniyang kawan at ng taba ng mga yaon. At kinalugdan ng Panginoon si Abel at ang kaniyang alay:"
  },
  {
    "i": 84,
    "b": 0,
    "c": 104,
    "r": 104,
    "o": 5,
    "t": "Datapuwa't hindi kinalugdan si Cain at ang kaniyang alay. At nagalit na mainam si Cain, at nagdilim ang kaniyang mukha."
  },
  {
    "i": 85,
    "b": 0,
    "c": 104,
    "r": 104,
    "o": 6,
    "t": "At sinabi ng Panginoon kay Cain, 'Bakit ka nagagalit? at bakit nagdilim ang iyong mukha?'"
  },
  {
    "i": 86,
    "b": 0,
    "c": 104,
    "r": 104,
    "o": 7,
    "t": "'Kung ikaw ay gumawa ng mabuti, hindi ba ikaw ay tatanggapin? at kung hindi ka gumawa ng mabuti, ang kasalanan ay nag-aabang sa pintuan: at sa iyo'y pahihinuhod ang kaniyang nasa, at ikaw ay papanginoon sa kaniya?'"
  },
  {
    "i": 87,
    "b": 0,
    "c": 104,
    "r": 104,
    "o": 8,
    "t": "At si Cain ay nakipagusap kay Abel na kaniyang kapatid: at nangyari, nang sila'y nasa parang, na si Cain ay nagtindig laban kay Abel na kaniyang kapatid, at siya'y pinatay."
  },
  {
    "i": 88,
    "b": 0,
    "c": 104,
    "r": 104,
    "o": 9,
    "t": "At sinabi ng Panginoon kay Cain, 'Saan si Abel na iyong kapatid?' At sinabi niya, 'Hindi ko nalalaman: ako ba'y tagapagbantay sa aking kapatid?'"
  },
  {
    "i": 89,
    "b": 0,
    "c": 104,
    "r": 104,
    "o": 10,
    "t": "At sinabi niya, 'Anong iyong ginawa? ang tinig ng dugo ng iyong kapatid ay dumadaing sa akin mula sa lupa.'"
  },
  {
    "i": 90,
    "b": 0,
    "c": 104,
    "r": 104,
    "o": 11,
    "t": "'At ngayon ay sumpain ka sa lupa, na nagbuka ng kaniyang bibig na tumanggap ng dugo ng iyong kapatid sa iyong kamay;"
  },
  {
    "i": 91,
    "b": 0,
    "c": 104,
    "r": 104,
    "o": 12,
    "t": "Pagbubukid ka ng lupa, ay di na ibibigay sa iyo ang kaniyang lakas; ikaw ay magiging palaboy at takas sa lupa.'"
  },
  {
    "i": 92,
    "b": 0,
    "c": 104,
    "r": 104,
    "o": 13,
    "t": "At sinabi ni Cain sa Panginoon, 'Ang aking kaparusahan ay higit kay sa aking mababata.'"
  },
  {
    "i": 93,
    "b": 0,
    "c": 104,
    "r": 104,
    "o": 14,
    "t": "'Narito, ako'y iyong itinataboy ngayon mula sa ibabaw ng lupa; at sa iyong harapan ay magtatago ako; at ako'y magiging palaboy at takas sa lupa; at mangyayari, na sino mang makasumpong sa akin ay papatayin ako.'"
  },
  {
    "i": 94,
    "b": 0,
    "c": 104,
    "r": 104,
    "o": 15,
    "t": "At sinabi ng Panginoon sa kaniya, 'Kaya't sinomang pumatay kay Cain ay makapitong gagantihan.' At nilagyan ng Panginoon si Cain ng isang tanda, upang sinoman na makasumpong sa kaniya ay huwag siyang patayin."
  },
  {
    "i": 95,
    "b": 0,
    "c": 104,
    "r": 104,
    "o": 16,
    "t": "At umalis si Cain sa harapan ng Panginoon, at tumahan sa lupain ng Nod, sa silanganan ng Eden."
  },
  {
    "i": 96,
    "b": 0,
    "c": 104,
    "r": 104,
    "o": 17,
    "t": "At nakilala ni Cain ang kaniyang asawa; at naglihi siya, at ipinanganak si Enoch: at siya'y nagtayo ng isang bayan, at tinawag ang pangalan ng bayan ayon sa pangalan ng kaniyang anak, na Enoch."
  },
  {
    "i": 97,
    "b": 0,
    "c": 104,
    "r": 104,
    "o": 18,
    "t": "At ipinanganak kay Enoch si Irad; at si Irad ay naging anak si Mehujael; at si Mehujael ay naging anak si Methusael; at si Methusael ay naging anak si Lamech."
  },
  {
    "i": 98,
    "b": 0,
    "c": 104,
    "r": 104,
    "o": 19,
    "t": "At nagasawa si Lamech ng dalawa: ang pangalan ng isa'y Ada, at ang pangalan ng isa'y Zilla."
  },
  {
    "i": 99,
    "b": 0,
    "c": 104,
    "r": 104,
    "o": 20,
    "t": "At ipinanganak ni Ada si Jabal: siya ang naging ama ng mga tumatahan sa mga tolda, at may mga hayop."
  }
]
