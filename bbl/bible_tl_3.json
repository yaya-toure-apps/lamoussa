[
  {
    "i": 300,
    "b": 0,
    "c": 112,
    "r": 112,
    "o": 2,
    "t": "At gagawin kitang isang malaking bansa, at ikaw ay aking pagpapalain, at padadakilain ko ang iyong pangalan; at ikaw ay maging isang kapalaran:"
  },
  {
    "i": 301,
    "b": 0,
    "c": 112,
    "r": 112,
    "o": 3,
    "t": "At pagpapalain ko ang mga magpapala sa iyo, at susumpain ko ang mga susumpa sa iyo: at pagpapalain sa iyo ang lahat ng angkan sa lupa."
  },
  {
    "i": 302,
    "b": 0,
    "c": 112,
    "r": 112,
    "o": 4,
    "t": "Kaya't yumaon si Abram, ayon sa sinalita sa kaniya ng Panginoon; at si Lot ay sumama sa kaniya: at si Abram ay may pitong pu't limang taon, nang umalis sa Haran."
  },
  {
    "i": 303,
    "b": 0,
    "c": 112,
    "r": 112,
    "o": 5,
    "t": "Isinama ni Abram si Sarai na kaniyang asawa, at si Lot na anak ng kaniyang kapatid, at ang lahat ng pag-aaring kanilang natipon at ang mga taong kanilang nakuha sa Haran; at nagsialis upang pasa lupain ng Canaan; at dumating sa lupain ng Canaan."
  },
  {
    "i": 304,
    "b": 0,
    "c": 112,
    "r": 112,
    "o": 6,
    "t": "At naglakbay sa lupain si Abram hanggang sa dako ng Sichem, hanggang sa punong encina ng More. At noo'y nasa lupaing yaon ang Cananeo,"
  },
  {
    "i": 305,
    "b": 0,
    "c": 112,
    "r": 112,
    "o": 7,
    "t": "At napakita ang Panginoon kay Abram, at nagsabi, Sa iyong lahi ay ibibigay ko ang lupaing ito: at siya'y nagtayo roon ng isang dambana sa Panginoon na napakita sa kaniya."
  },
  {
    "i": 306,
    "b": 0,
    "c": 112,
    "r": 112,
    "o": 8,
    "t": "At mula roon ay lumipat siya sa bundok na nasa silanganan ng Bethel, at doon niya itinayo ang kaniyang tolda, na nasa kalunuran ang Bethel, at nasa silanganan ang Hai: at siya'y nagtayo roon ng dambana sa Panginoon, at sinambitla ang pangalan ng Panginoon."
  },
  {
    "i": 307,
    "b": 0,
    "c": 112,
    "r": 112,
    "o": 9,
    "t": "At si Abram ay naglakbay na nagtuloy sa dakong Timugan."
  },
  {
    "i": 308,
    "b": 0,
    "c": 112,
    "r": 112,
    "o": 10,
    "t": "At nagkagutom sa lupaing yaon: at bumaba si Abram na nasok sa Egipto, upang manirahan doon; sapagka't mahigpit ang kagutom sa lupain."
  },
  {
    "i": 309,
    "b": 0,
    "c": 112,
    "r": 112,
    "o": 11,
    "t": "At nangyari, nang siya'y malapit nang papasok sa Egipto, ay sinabi niya kay Sarai na kaniyang asawa, Narito, ngayon, talastas kong ikaw ay magandang babae sa tingin:"
  },
  {
    "i": 310,
    "b": 0,
    "c": 112,
    "r": 112,
    "o": 12,
    "t": "At mangyayari na pag makikita ka ng mga Egipcio, ay kanilang sasabihin, Ito'y kaniyang asawa; at ako'y kanilang papatayin, datapuwa't kanilang ililigtas kang buhay."
  },
  {
    "i": 311,
    "b": 0,
    "c": 112,
    "r": 112,
    "o": 13,
    "t": "Isinasamo ko sa iyo, na sabihin mong ikaw ay aking kapatid, upang ako'y mapabuti dahil sa iyo, at upang ang kaluluwa ko'y mabuhay dahil sa iyo."
  },
  {
    "i": 312,
    "b": 0,
    "c": 112,
    "r": 112,
    "o": 14,
    "t": "At nangyari, nang pumasok si Abram sa Egipto, nakita ng mga Egipcio, na ang babae ay napakaganda."
  },
  {
    "i": 313,
    "b": 0,
    "c": 112,
    "r": 112,
    "o": 15,
    "t": "At nakita siya ng mga prinsipe ni Faraon, at kanilang pinuri siya kay Faraon: at dinala ang babae sa bahay ni Faraon."
  },
  {
    "i": 314,
    "b": 0,
    "c": 112,
    "r": 112,
    "o": 16,
    "t": "At pinagpakitaan nito ng magandang loob si Abram dahil sa kaniya: at nagkaroon si Abram ng mga tupa, at ng mga baka, at ng mga asno, at ng mga aliping lalake at mga alilang babae, at ng mga asna, at ng mga kamelyo,"
  },
  {
    "i": 315,
    "b": 0,
    "c": 112,
    "r": 112,
    "o": 17,
    "t": "At sinalot ng Panginoon si Faraon at ang kaniyang sangbahayan, ng malaking pagsalot dahil kay Sarai na asawa ni Abram."
  },
  {
    "i": 316,
    "b": 0,
    "c": 112,
    "r": 112,
    "o": 18,
    "t": "At tinawag ni Faraon si Abram, at sinabi, Ano itong ginawa mo sa akin? Bakit hindi mo ipinahayag sa akin na siya'y iyong asawa?"
  },
  {
    "i": 317,
    "b": 0,
    "c": 112,
    "r": 112,
    "o": 19,
    "t": "Bakit sinabi mong siya'y aking kapatid? na ano pa't siya'y aking kinuha upang maging asawa: ngayon nga'y nariyan ang iyong asawa; siya'y kunin mo at yumaon ka."
  },
  {
    "i": 318,
    "b": 0,
    "c": 112,
    "r": 112,
    "o": 20,
    "t": "At nagbilin si Faraon sa mga tao tungkol sa kaniya: at siya'y kanilang inihatid sa daan, at ang kaniyang asawa, at ang lahat ng kaniyang pag-aari."
  },
  {
    "i": 319,
    "b": 0,
    "c": 113,
    "r": 113,
    "o": 1,
    "t": "At umahon sa Timugan si Abram mula sa Egipto, siya at ang kaniyang asawa, at ang lahat ng kaniyang tinatangkilik, at si Lot na kaniyang kasama."
  },
  {
    "i": 320,
    "b": 0,
    "c": 113,
    "r": 113,
    "o": 2,
    "t": "At si Abram ay totoong mayaman sa hayop, sa pilak, at sa ginto."
  },
  {
    "i": 321,
    "b": 0,
    "c": 113,
    "r": 113,
    "o": 3,
    "t": "At nagpatuloy si Abram ng kaniyang paglalakbay mula sa Timugan hanggang sa Bethel, hanggang sa dakong kinaroroonan noong una ng kaniyang tolda sa pagitan ng Bethel at ng Hai;"
  },
  {
    "i": 322,
    "b": 0,
    "c": 113,
    "r": 113,
    "o": 4,
    "t": "Sa dako ng dambana na kaniyang ginawa roon nang una: at sinambitla doon ni Abram ang pangalan ng Panginoon."
  },
  {
    "i": 323,
    "b": 0,
    "c": 113,
    "r": 113,
    "o": 5,
    "t": "At si Lot man na kinasama ni Abram ay may tupahan at bakahan, at mga tolda."
  },
  {
    "i": 324,
    "b": 0,
    "c": 113,
    "r": 113,
    "o": 6,
    "t": "At sila'y hindi makayanan ng lupain, na sila'y manahan na magkasama: sapagka't napakarami ang kanilang pag-aari, na ano pa't hindi maaring manirahang magkasama."
  },
  {
    "i": 325,
    "b": 0,
    "c": 113,
    "r": 113,
    "o": 7,
    "t": "At nagkaroon ng pagtatalo ang mga pastor ng hayop ni Abram at ang mga pastor ng hayop ni Lot; at ang Cananeo at ang Pherezeo ay naninirahan noon sa lupain."
  },
  {
    "i": 326,
    "b": 0,
    "c": 113,
    "r": 113,
    "o": 8,
    "t": "At sinabi ni Abram kay Lot, Ipinamamanhik ko sa iyong huwag magkaroon ng pagtatalo, ikaw at ako, at ang mga pastor mo at mga pastor ko; sapagka't tayo'y magkapatid."
  },
  {
    "i": 327,
    "b": 0,
    "c": 113,
    "r": 113,
    "o": 9,
    "t": "Di ba ang buong lupain ay nasa harap mo? Humiwalay ka nga sa akin, ipinamamanhik ko sa iyo: kung ikaw ay pasa sa kaliwa, ay pasa sa kanan ako: o kung ikaw ay pasa sa kanan, ay pasa sa kaliwa ako."
  },
  {
    "i": 328,
    "b": 0,
    "c": 113,
    "r": 113,
    "o": 10,
    "t": "At itiningin ni Lot ang kaniyang mga mata, at natanaw niya ang buong kapatagan ng Jordan, na pawang patubigan na magaling sa magkabikabila, kung pasa sa Zoar, bago giniba ng Panginoon ang Sodoma at Gomorra, ay gaya ng halamanan ng Panginoon, gaya ng lupain ng Egipto."
  },
  {
    "i": 329,
    "b": 0,
    "c": 113,
    "r": 113,
    "o": 11,
    "t": "Kaya't pinili ni Lot sa kaniya ang buong kapatagan ng Jordan; at si Lot ay naglakbay sa silanganan: at sila'y kapuwa naghiwalay."
  },
  {
    "i": 330,
    "b": 0,
    "c": 113,
    "r": 113,
    "o": 12,
    "t": "Tumahan si Abram sa lupain ng Canaan; at si Lot ay tumahan sa mga bayan ng kapatagan, at inilipat ang kaniyang tolda hanggang sa Sodoma."
  },
  {
    "i": 331,
    "b": 0,
    "c": 113,
    "r": 113,
    "o": 13,
    "t": "Ang mga tao nga sa Sodoma ay masasama at mga makasalanan sa harap ng Panginoon."
  },
  {
    "i": 332,
    "b": 0,
    "c": 113,
    "r": 113,
    "o": 14,
    "t": "At sinabi ng Panginoon kay Abram, pagkatapos na makahiwalay si Lot sa kaniya, Itingin mo ngayon ang iyong mga mata, at tumanaw ka mula sa dakong iyong kinalalagyan, sa dakong hilagaan, at sa dakong timugan, at sa dakong silanganan, at sa dakong kalunuran:"
  },
  {
    "i": 333,
    "b": 0,
    "c": 113,
    "r": 113,
    "o": 15,
    "t": "Sapagka't ang buong lupaing iyong natatanaw ay ibibigay ko sa iyo, at sa iyong binhi magpakaylan man."
  },
  {
    "i": 334,
    "b": 0,
    "c": 113,
    "r": 113,
    "o": 16,
    "t": "At gagawin kong parang alabok ng lupa ang iyong binhi: na ano pa't kung mabibilang ng sinoman ang alabok ng lupa ay mabibilang nga rin ang iyong binhi."
  },
  {
    "i": 335,
    "b": 0,
    "c": 113,
    "r": 113,
    "o": 17,
    "t": "Magtindig ka, lakarin mo ang lupain, ang hinabahaba at niluwang-luwang niyan; sapagka't ibibigay ko sa iyo."
  },
  {
    "i": 336,
    "b": 0,
    "c": 113,
    "r": 113,
    "o": 18,
    "t": "At binuhat ni Abram ang kaniyang tolda, at yumaon at tumahan sa mga punong encina ni Mamre na nasa Hebron, at siya'y nagtayo roon ng dambana sa Panginoon."
  },
  {
    "i": 337,
    "b": 0,
    "c": 114,
    "r": 114,
    "o": 1,
    "t": "At nangyari sa mga kaarawan ni Amraphel, hari sa Sinar, ni Ariok hari sa Elasar, ni Chedorlaomer hari sa Elam, at ni Tidal na hari ng mga Goiim,"
  },
  {
    "i": 338,
    "b": 0,
    "c": 114,
    "r": 114,
    "o": 2,
    "t": "Na ang mga ito ay nakipagbaka laban kay Bera hari sa Sodoma, at laban kay Birsha hari sa Gomorra, kay Shinab hari sa Adma, at kay Shemeber, hari sa Zeboim, at sa hari sa Bela (na si Zoar)."
  },
  {
    "i": 339,
    "b": 0,
    "c": 114,
    "r": 114,
    "o": 3,
    "t": "Lahat ng ito'y nagkatipon sa libis ng Siddim (na siyang Dagat na Alat)."
  },
  {
    "i": 340,
    "b": 0,
    "c": 114,
    "r": 114,
    "o": 4,
    "t": "Labingdalawang taong nagsipaglingkod kay Chedorlaomer, at sa ikalabingtatlong taon ay nagsipaghimagsik."
  },
  {
    "i": 341,
    "b": 0,
    "c": 114,
    "r": 114,
    "o": 5,
    "t": "At sa ikalabingapat na taon ay dumating si Chedorlaomer at ang mga haring kasama niya, at sinaktan ang mga Refaim sa Ashteroth-Carnaim, at ang mga Zuzita sa Ham, at ang mga Emita sa Shave-ciriataim."
  },
  {
    "i": 342,
    "b": 0,
    "c": 114,
    "r": 114,
    "o": 6,
    "t": "At ang mga Horeo sa kanilang kabundukan ng Seir, hanggang Elparan na nasa tabi ng ilang."
  },
  {
    "i": 343,
    "b": 0,
    "c": 114,
    "r": 114,
    "o": 7,
    "t": "At sila'y nangagbalik at nagsiparoon sa Enmispat (na siyang Cades), at kanilang sinaktan ang buong lupain ng mga Amalecita at pati ng mga Amorrheo na nagsisitahan sa Hazezon-tamar."
  },
  {
    "i": 344,
    "b": 0,
    "c": 114,
    "r": 114,
    "o": 8,
    "t": "At nagsilabas ang hari sa Sodoma, at ang hari sa Gomorra, at ang hari sa Adma, at ang hari sa Zeboim, at ang hari sa Bela (na dili iba't si Zoar); at sila'y humanay ng pakikipagbaka laban sa kanila sa libis ng Siddim;"
  },
  {
    "i": 345,
    "b": 0,
    "c": 114,
    "r": 114,
    "o": 9,
    "t": "Laban kay Chedorlaomer, hari sa Elam, at kay Tidal na hari ng mga Goiim at kay Amraphel, hari sa Shinar, at kay Arioch, hari sa Elasar; apat na hari laban sa lima."
  },
  {
    "i": 346,
    "b": 0,
    "c": 114,
    "r": 114,
    "o": 10,
    "t": "At ang libis ng Siddim ay puno ng hukay ng betun; at nagsitakas ang mga hari sa Sodoma at sa Gomorra, at nangahulog doon, at ang natira ay nagsitakas sa kabundukan."
  },
  {
    "i": 347,
    "b": 0,
    "c": 114,
    "r": 114,
    "o": 11,
    "t": "At kanilang sinamsam ang lahat ng pag-aari ng Sodoma at Gomorra, at ang lahat nilang pagkain, at nagsiyaon."
  },
  {
    "i": 348,
    "b": 0,
    "c": 114,
    "r": 114,
    "o": 12,
    "t": "At dinala nila si Lot, na anak ng kapatid ni Abram, na nananahan sa Sodoma at ang kaniyang mga pag-aari at sila'y nagsiyaon."
  },
  {
    "i": 349,
    "b": 0,
    "c": 114,
    "r": 114,
    "o": 13,
    "t": "At dumating ang isang nakatanan, at ibinalita kay Abram na Hebreo; na tumatahan nga sa mga puno ng encina ni Mamre na Amorrheo, kapatid ni Eschol, at kapatid ni Aner; at ang mga ito ay kakampi ni Abram."
  },
  {
    "i": 350,
    "b": 0,
    "c": 114,
    "r": 114,
    "o": 14,
    "t": "At pagkarinig ni Abram, na nabihag ang kaniyang kapatid ay ipinagsama ang kaniyang mga subok na lalake, na mga ipinanganak sa kaniyang bahay, na tatlong daan at labing walo, at kanilang hinabol sila hanggang sa Dan."
  },
  {
    "i": 351,
    "b": 0,
    "c": 114,
    "r": 114,
    "o": 15,
    "t": "At sila'y nangagpangkatpangkat sa kinagabihan, laban sa kaaway, siya at ang kaniyang mga alipin, at kanilang sinaktan sila, at hinabol nila sila hanggang sa Hobah, na nasa kaliwa ng Damasco."
  },
  {
    "i": 352,
    "b": 0,
    "c": 114,
    "r": 114,
    "o": 16,
    "t": "At iniuwi niya ang lahat ng pag-aari; at iniuwi rin niya si Lot na kaniyang kapatid, at ang kaniyang mga pag-aari, at gayon din ang mga babae at ang bayan."
  },
  {
    "i": 353,
    "b": 0,
    "c": 114,
    "r": 114,
    "o": 17,
    "t": "At nilabas na sinalubong siya ng hari sa Sodoma pagkatapos na siya'y magbalik na mula sa pagpatay kay Chedorlaomer, at sa mga haring kasama niya sa libis ng Shave (na siyang libis ng hari)."
  },
  {
    "i": 354,
    "b": 0,
    "c": 114,
    "r": 114,
    "o": 18,
    "t": "At si Melquisedec, na hari sa Salem, ay naglabas ng tinapay at alak; at siya'y saserdote ng Kataastaasang Dios."
  },
  {
    "i": 355,
    "b": 0,
    "c": 114,
    "r": 114,
    "o": 19,
    "t": "At binasbasan niya siya na sinabi, Pagpalain si Abram ng Kataastaasang Dios, na may-ari ng langit at ng lupa:"
  },
  {
    "i": 356,
    "b": 0,
    "c": 114,
    "r": 114,
    "o": 20,
    "t": "At purihin ang Kataastaasang Dios, na nagbigay ng iyong mga kaaway sa iyong kamay. At binigyan siya ni Abram ng ikasangpung bahagi ng buong samsam."
  },
  {
    "i": 357,
    "b": 0,
    "c": 114,
    "r": 114,
    "o": 21,
    "t": "At sinabi ng hari sa Sodoma kay Abram, Ibigay mo sa akin ang mga tao at kunin mo sa ganang iyo ang mga pag-aari."
  },
  {
    "i": 358,
    "b": 0,
    "c": 114,
    "r": 114,
    "o": 22,
    "t": "At sinabi ni Abram sa hari sa Sodoma, Itinaas ko ang aking kamay sa Panginoong Dios na Kataastaasan, na may ari ng langit at ng lupa."
  },
  {
    "i": 359,
    "b": 0,
    "c": 114,
    "r": 114,
    "o": 23,
    "t": "Isinumpa kong hindi ako kukuha maging isang sinulid, o maging isang panali ng pangyapak, o ng anomang nauukol sa iyo, baka iyong sabihin, Pinayaman ko si Abram:"
  },
  {
    "i": 360,
    "b": 0,
    "c": 114,
    "r": 114,
    "o": 24,
    "t": "Liban na lamang ang kinain ng mga binata at ang bahagi ng mga lalaking kinasama ko; si Aner, si Eschol, at si Mamre, ay pakunin mo ng kanilang bahagi."
  },
  {
    "i": 361,
    "b": 0,
    "c": 115,
    "r": 115,
    "o": 1,
    "t": "Pagkatapos ng mga bagay na ito ay dumating ang salita ng Panginoon kay Abram sa pangitain na nagsasabi, Huwag kang matakot, Abram: ako ang iyong kalasag, at ang iyong ganting pala na lubhang dakila."
  },
  {
    "i": 362,
    "b": 0,
    "c": 115,
    "r": 115,
    "o": 2,
    "t": "At sinabi ni Abram, Oh Panginoong Dios, anong ibibigay mo sa akin, kung ako'y nabubuhay na walang anak at ang magaari ng aking bahay ay itong taga Damascong si Eliezer?"
  },
  {
    "i": 363,
    "b": 0,
    "c": 115,
    "r": 115,
    "o": 3,
    "t": "At sinabi ni Abram, Narito, hindi mo ako binigyan ng anak at, narito't isang ipinanganak sa aking bahay ang siyang tagapagmana ko."
  },
  {
    "i": 364,
    "b": 0,
    "c": 115,
    "r": 115,
    "o": 4,
    "t": "At, narito, ang salita ng Panginoon ay dumating sa kaniya, na nagsabi, Hindi ang taong ito ang magiging tagapagmana mo; kundi lalabas sa iyong sariling katawan ang magiging tagapagmana mo."
  },
  {
    "i": 365,
    "b": 0,
    "c": 115,
    "r": 115,
    "o": 5,
    "t": "At siya'y inilabas at sinabi, Tumingala ka ngayon sa langit, at iyong bilangin ang mga bituin, kung mabibilang mo: at sa kaniya'y sinabi, Magiging ganiyan ang iyong binhi."
  },
  {
    "i": 366,
    "b": 0,
    "c": 115,
    "r": 115,
    "o": 6,
    "t": "At sumampalataya siya sa Panginoon; at ito'y ibinilang na katuwiran sa kaniya."
  },
  {
    "i": 367,
    "b": 0,
    "c": 115,
    "r": 115,
    "o": 7,
    "t": "At sinabi sa kaniya, Ako ang Panginoon na nagpaalis sa iyo sa Ur ng mga Caldeo, upang ibigay sa iyo ang lupaing ito na manahin mo."
  },
  {
    "i": 368,
    "b": 0,
    "c": 115,
    "r": 115,
    "o": 8,
    "t": "At sinabi niya, Oh Panginoong Dios, paanong pagkakilala ko na aking mamanahin?"
  },
  {
    "i": 369,
    "b": 0,
    "c": 115,
    "r": 115,
    "o": 9,
    "t": "At sinabi sa kaniya, Magdala ka rito sa akin ng isang dumalagang bakang tatlong taon ang gulang, at ng isang babaing kambing na tatlong taon ang gulang, at ng isang lalaking tupang tatlong taon ang gulang, at ng isang inakay na batobato at ng isang inakay na kalapati."
  },
  {
    "i": 370,
    "b": 0,
    "c": 115,
    "r": 115,
    "o": 10,
    "t": "At dinala niya ang lahat ng ito sa kaniya, at pinaghati niya sa gitna, at kaniyang pinapagtapattapat ang kalakalahati; datapuwa't hindi hinati ang mga ibon."
  },
  {
    "i": 371,
    "b": 0,
    "c": 115,
    "r": 115,
    "o": 11,
    "t": "At binababa ng mga ibong mangdadagit ang mga bangkay, at binubugaw ni Abram."
  },
  {
    "i": 372,
    "b": 0,
    "c": 115,
    "r": 115,
    "o": 12,
    "t": "At nang lulubog na ang araw, ay nakatulog si Abram ng mahimbing; at, narito, ang isang kasindaksindak na malaking kadiliman ay sumakaniya."
  },
  {
    "i": 373,
    "b": 0,
    "c": 115,
    "r": 115,
    "o": 13,
    "t": "At sinabi ng Dios kay Abram, Tunay na pakatalastasin mo, na ang iyong binhi ay magiging taga ibang bayan sa lupaing hindi kanila, at mangaglilingkod sa mga yaon; at pahihirapang apat na raang taon."
  },
  {
    "i": 374,
    "b": 0,
    "c": 115,
    "r": 115,
    "o": 14,
    "t": "At yaon namang bansang kanilang paglilingkuran ay aking hahatulan: at pagkatapos ay aalis silang may malaking pag-aari."
  },
  {
    "i": 375,
    "b": 0,
    "c": 115,
    "r": 115,
    "o": 15,
    "t": "Datapuwa't ikaw ay payapang pasa sa iyong mga magulang; at ikaw ay malilibing sa mabuting katandaan."
  },
  {
    "i": 376,
    "b": 0,
    "c": 115,
    "r": 115,
    "o": 16,
    "t": "At sa ikaapat na salin ng iyong binhi, ay magsisipagbalik rito: sapagka't hindi pa nalulubos ang katampalasanan ng mga Amorrheo."
  },
  {
    "i": 377,
    "b": 0,
    "c": 115,
    "r": 115,
    "o": 17,
    "t": "At nangyari, na paglubog ng araw, at pagdilim, na narito, ang isang hurnong umuusok, at ang isang tanglaw na nagniningas na dumaan sa gitna ng mga hinating hayop."
  },
  {
    "i": 378,
    "b": 0,
    "c": 115,
    "r": 115,
    "o": 18,
    "t": "Nang araw na yaon, ang Panginoon ay nakipagtipan kay Abram, na nagsabi, Sa iyong binhi ibinigay ko ang lupaing ito, mula sa ilog ng Egipto hanggang sa malaking ilog, na ilog Eufrates."
  },
  {
    "i": 379,
    "b": 0,
    "c": 115,
    "r": 115,
    "o": 19,
    "t": "Ang mga Cineo, at ang mga Ceneceo, at ang mga Cedmoneo,"
  },
  {
    "i": 380,
    "b": 0,
    "c": 115,
    "r": 115,
    "o": 20,
    "t": "At ang mga Heteo, at ang mga Pherezeo, at ang mga Refaim,"
  },
  {
    "i": 381,
    "b": 0,
    "c": 116,
    "r": 116,
    "o": 1,
    "t": "Si Sarai nga na asawa ni Abram ay hindi nagkaanak sa kaniya; at siya'y may isang alilang babae na taga Egipto, na nagngangalang Agar."
  },
  {
    "i": 382,
    "b": 0,
    "c": 116,
    "r": 116,
    "o": 2,
    "t": "At sinabi ni Sarai kay Abram, Narito, ngayon, ako'y hinadlangan ng Panginoon na ako'y magkaanak; ipinamamanhik ko sa iyong sumiping ka sa aking alilang babae; marahil ay magkakaanak ako sa pamamagitan niya. At dininig ni Abram ang sabi ni Sarai."
  },
  {
    "i": 383,
    "b": 0,
    "c": 116,
    "r": 116,
    "o": 3,
    "t": "At kinuha ni Sarai na asawa ni Abram, si Agar na taga Egipto, na kaniyang alila, pagkaraan ng sangpung taon na makatahan si Abram sa lupain ng Canaan, at ibinigay kay Abram na kaniyang asawa upang maging asawa niya."
  },
  {
    "i": 384,
    "b": 0,
    "c": 116,
    "r": 116,
    "o": 4,
    "t": "At siya'y sumiping kay Agar, at naglihi: at nang makita niyang siya'y naglihi, ay niwalang halaga niya ang kaniyang panginoong babae sa kaniyang paningin."
  },
  {
    "i": 385,
    "b": 0,
    "c": 116,
    "r": 116,
    "o": 5,
    "t": "At sinabi ni Sarai kay Abram, Ang aking pagkaapi ay sumaiyo: idinulot ko ang aking alila sa iyong sinapupunan; at nang makita niyang siya'y naglihi, ay niwalan akong kabuluhan sa kaniyang paningin: ang Panginoon ang humatol sa akin at sa iyo."
  },
  {
    "i": 386,
    "b": 0,
    "c": 116,
    "r": 116,
    "o": 6,
    "t": "Datapuwa't sinabi ni Abram kay Sarai, Narito, ang iyong alila ay nasa iyong kamay; gawin mo sa kaniya ang iyong minamagaling sa iyong paningin. At dinuwahagi siya ni Sarai, at si Agar ay tumakas mula sa kaniyang harap."
  },
  {
    "i": 387,
    "b": 0,
    "c": 116,
    "r": 116,
    "o": 7,
    "t": "At nasumpungan siya ng anghel ng Panginoon sa tabi ng isang bukal ng tubig sa ilang, sa bukal na nasa daang patungo sa Shur."
  },
  {
    "i": 388,
    "b": 0,
    "c": 116,
    "r": 116,
    "o": 8,
    "t": "At sinabi, Agar, alila ni Sarai, saan ka nanggaling? at saan ka paroroon? at kaniyang sinabi, Ako'y tumatakas mula sa harap ni Sarai na aking panginoon."
  },
  {
    "i": 389,
    "b": 0,
    "c": 116,
    "r": 116,
    "o": 9,
    "t": "At sinabi sa kaniya ng anghel ng Panginoon, Magbalik ka sa iyong panginoon, at pahinuhod ka sa kaniyang mga kamay."
  },
  {
    "i": 390,
    "b": 0,
    "c": 116,
    "r": 116,
    "o": 10,
    "t": "At sinabi sa kaniya ng anghel ng Panginoon, Pararamihin kong mainam ang iyong binhi, na hindi mabibilang dahil sa karamihan."
  },
  {
    "i": 391,
    "b": 0,
    "c": 116,
    "r": 116,
    "o": 11,
    "t": "At sinabi sa kaniya ng anghel ng Panginoon, Narito't ikaw ay nagdadalang-tao at ikaw ay manganganak ng isang lalake; at ang itatawag mo sa kaniyang ngalan ay Ismael, sapagka't diningig ng Panginoon ang iyong kadalamhatian."
  },
  {
    "i": 392,
    "b": 0,
    "c": 116,
    "r": 116,
    "o": 12,
    "t": "At siya'y magiging parang asnong bundok sa gitna ng mga tao; ang kaniyang kamay ay magiging laban sa lahat, at ang kamay ng lahat ay laban sa kaniya; at siya'y tatahan sa harap ng lahat niyang mga kapatid."
  },
  {
    "i": 393,
    "b": 0,
    "c": 116,
    "r": 116,
    "o": 13,
    "t": "At kaniyang tinawagan ang ngalan ng Panginoon na nagsalita sa kaniya, Ikaw ay Dios na nakakakita: sapagka't sinabi niya, Namasdan ko rin ba rito ang likuran niyaong nakakakita sa akin?"
  },
  {
    "i": 394,
    "b": 0,
    "c": 116,
    "r": 116,
    "o": 14,
    "t": "Kaya't nginalanan ang balong yaon Balon ng Nabubuhay na nakakakita sa akin; narito't ito'y nasa pagitan ng Cades at Bered."
  },
  {
    "i": 395,
    "b": 0,
    "c": 116,
    "r": 116,
    "o": 15,
    "t": "At nanganak si Agar ng isang lalake kay Abram at ang itinawag ni Abram, na pangalan sa kaniyang anak na ipinanganak ni Agar, ay Ismael."
  },
  {
    "i": 396,
    "b": 0,
    "c": 116,
    "r": 116,
    "o": 16,
    "t": "At si Abram ay may walong pu't anim na taon nang ipanganak si Ismael ni Agar kay Abram."
  },
  {
    "i": 397,
    "b": 0,
    "c": 117,
    "r": 117,
    "o": 1,
    "t": "At nang si Abram ay may siyam na pu't siyam na taon, ay napakita ang Panginoon kay Abram, at sa kaniya'y nagsabi, Ako ang Dios na Makapangyarihan sa lahat lumakad ka sa harapan ko, at magpakasakdal ka."
  },
  {
    "i": 398,
    "b": 0,
    "c": 117,
    "r": 117,
    "o": 2,
    "t": "At ako'y makikipagtipan sa iyo at ikaw ay aking pararamihing mainam."
  },
  {
    "i": 399,
    "b": 0,
    "c": 117,
    "r": 117,
    "o": 3,
    "t": "At nagpatirapa si Abram: at ang Dios ay nakipagusap sa kaniya, na sinasabi,"
  }
]
