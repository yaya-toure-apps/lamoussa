[
  {
    "i": 10000,
    "b": 11,
    "c": 1217,
    "r": 1217,
    "o": 16,
    "t": "At kanilang iniwan ang lahat na utos ng Panginoon nilang Dios, at nagsigawa ng mga larawang binubo, sa makatuwid baga'y ng dalawang guya, at nagsigawa ng isang Asera, at sinamba ang buong natatanaw sa langit, at nagsipaglingkod kay Baal."
  },
  {
    "i": 10001,
    "b": 11,
    "c": 1217,
    "r": 1217,
    "o": 17,
    "t": "At kanilang pinaraan ang kanilang mga anak na lalake at babae sa apoy, at nagsihilig sa panghuhula at mga panggagaway, at nangapabili upang magsigawa ng masama sa paningin ng Panginoon, upang mungkahiin siya sa galit."
  },
  {
    "i": 10002,
    "b": 11,
    "c": 1217,
    "r": 1217,
    "o": 18,
    "t": "Kaya't ang Panginoon ay totoong nagalit sa Israel, at inalis sila sa kaniyang paningin: walang naiwan kundi ang lipi ni Juda lamang."
  },
  {
    "i": 10003,
    "b": 11,
    "c": 1217,
    "r": 1217,
    "o": 19,
    "t": "Hindi rin naman iningatan ng Juda ang mga utos ng Panginoon nilang Dios, kundi nagsilakad sa mga palatuntunan ng Israel na kanilang ginawa."
  },
  {
    "i": 10004,
    "b": 11,
    "c": 1217,
    "r": 1217,
    "o": 20,
    "t": "At itinakuwil ng Panginoon ang buong binhi ng Israel, at pinighati sila at ibinigay sila sa kamay ng mga mananamsam hanggang sa kaniyang pinalayas sila sa kaniyang paningin."
  },
  {
    "i": 10005,
    "b": 11,
    "c": 1217,
    "r": 1217,
    "o": 21,
    "t": "Sapagka't kaniyang inihiwalay ang Israel sa sangbahayan ni David, at kanilang ginawang hari si Jeroboam na anak ni Nabat: at pinahiwalay ni Jeroboam ang Israel sa pagsunod sa Panginoon at pinapagkasala sila ng malaking kasalanan."
  },
  {
    "i": 10006,
    "b": 11,
    "c": 1217,
    "r": 1217,
    "o": 22,
    "t": "At ang mga anak ni Israel ay nagsilakad sa lahat ng kasalanan ni Jeroboam na kaniyang ginawa; hindi nila hiniwalayan;"
  },
  {
    "i": 10007,
    "b": 11,
    "c": 1217,
    "r": 1217,
    "o": 23,
    "t": "Hanggang sa inihiwalay ng Panginoon ang Israel sa kaniyang paningin, gaya ng kaniyang sinalita sa pamamagitan ng lahat niyang lingkod na mga propeta. Gayon dinala ang Israel sa Asiria na mula sa kanilang sariling lupain, hanggang sa araw na ito."
  },
  {
    "i": 10008,
    "b": 11,
    "c": 1217,
    "r": 1217,
    "o": 24,
    "t": "At ang hari sa Asiria ay nagdala ng mga tao na mula sa Babilonia, at sa Cutha, at sa Ava, at sa Hamath at sa Sepharvaim, at inilagay sila sa mga bayan ng Samaria na kahalili ng mga anak ni Israel: at kanilang inari ang Samaria, at nagsitahan sa mga bayan niyaon."
  },
  {
    "i": 10009,
    "b": 11,
    "c": 1217,
    "r": 1217,
    "o": 25,
    "t": "At nagkagayon, sa pasimula ng kanilang pagtahan doon, na hindi sila nangatakot sa Panginoon: kaya't ang Panginoon ay nagsugo ng mga leon sa gitna nila, na pinatay ang ilan sa kanila."
  },
  {
    "i": 10010,
    "b": 11,
    "c": 1217,
    "r": 1217,
    "o": 26,
    "t": "Kaya't kanilang sinalita sa hari sa Asiria, na sinasabi, Ang mga bansa na iyong dinala at inilagay sa mga bayan ng Samaria, hindi nakaaalam ng paraan ng Dios sa lupain; kaya't siya'y nagsugo ng mga leon sa gitna nila, at, narito, pinatay sila, sapagka't hindi sila nakakaalam ng paraan ng Dios sa lupain."
  },
  {
    "i": 10011,
    "b": 11,
    "c": 1217,
    "r": 1217,
    "o": 27,
    "t": "Nang magkagayo'y nagutos ang hari sa Asiria, na nagsasabi, Dalhin ninyo roon ang isa sa mga saserdote na inyong dinala mula roon; at inyong payaunin at patahanin doon, at turuan niya sila ng paraan ng Dios sa lupain."
  },
  {
    "i": 10012,
    "b": 11,
    "c": 1217,
    "r": 1217,
    "o": 28,
    "t": "Sa gayo'y isa sa mga saserdote na kanilang dinala mula sa Samaria ay naparoon at tumahan sa Beth-el, at tinuruan sila kung paanong sila'y marapat na matakot sa Panginoon."
  },
  {
    "i": 10013,
    "b": 11,
    "c": 1217,
    "r": 1217,
    "o": 29,
    "t": "Gayon ma'y bawa't bansa ay gumawa ng mga dios sa kanikaniyang sarili, at ipinaglalagay sa mga bahay sa mga mataas na dako na ginawa ng mga Samaritano, na bawa't bansa ay sa kanilang mga bayan na kanilang tinatahanan."
  },
  {
    "i": 10014,
    "b": 11,
    "c": 1217,
    "r": 1217,
    "o": 30,
    "t": "At itinayo ng mga lalake sa Babilonia ang Succoth-benoth, at itinayo ng mga lalake sa Cutha ang Nergal, at itinayo ng mga lalake sa Hamath ang Asima,"
  },
  {
    "i": 10015,
    "b": 11,
    "c": 1217,
    "r": 1217,
    "o": 31,
    "t": "At itinayo ng mga Avveo ang Nibhaz at ang Tharthac, at sinunog ng mga Sepharvita ang kanilang mga anak sa apoy sa Adrammelech at sa Anammelech, na mga dios ng Sefarvaim."
  },
  {
    "i": 10016,
    "b": 11,
    "c": 1217,
    "r": 1217,
    "o": 32,
    "t": "Sa gayo'y nangatakot sila sa Panginoon, at nagsipaghalal sila sa gitna nila ng mga saserdote sa mga mataas na dako, na siyang naghahain para sa kanila sa mga bahay, na nangasa mga mataas na dako."
  },
  {
    "i": 10017,
    "b": 11,
    "c": 1217,
    "r": 1217,
    "o": 33,
    "t": "Sila'y nangatakot sa Panginoon, at nagsipaglingkod sa kanilang sariling mga dios, ayon sa paraan ng mga bansa na kinadalhang bihag nila."
  },
  {
    "i": 10018,
    "b": 11,
    "c": 1217,
    "r": 1217,
    "o": 34,
    "t": "Hanggang sa araw na ito ay ginagawa nila ang ayon sa mga dating paraan: sila'y hindi nangatatakot sa Panginoon, o nagsisigawa man ng ayon sa kanilang mga palatuntunan, o ayon sa kanilang mga ayos, o ayon sa kautusan, o ayon sa utos na iniutos ng Panginoon sa mga anak ni Jacob, na kaniyang pinanganlang Israel,"
  },
  {
    "i": 10019,
    "b": 11,
    "c": 1217,
    "r": 1217,
    "o": 35,
    "t": "Na siyang pinakipagtipanan ng Panginoon, at pinagbilinan na sinasabi, Kayo'y huwag mangatatakot sa ibang mga dios, o nagsisiyukod man sa kanila, o magsisipaglingkod man sa kanila, o magsisipaghain man sa kanila:"
  },
  {
    "i": 10020,
    "b": 11,
    "c": 1217,
    "r": 1217,
    "o": 36,
    "t": "Kundi ang Panginoon, na nagahon sa inyo mula sa lupain ng Egipto na may dakilang kapangyarihan at may unat na kamay, siya ninyong katatakutan, at sa kaniya kayo magsisiyukod, at sa kaniya kayo magsisipaghain."
  },
  {
    "i": 10021,
    "b": 11,
    "c": 1217,
    "r": 1217,
    "o": 37,
    "t": "At ang mga palatuntunan, at ang mga ayos, at ang kautusan, at ang utos na kaniyang sinulat para sa inyo ay inyong isasagawa magpakailan man; at kayo'y huwag mangatatakot sa ibang mga dios:"
  },
  {
    "i": 10022,
    "b": 11,
    "c": 1217,
    "r": 1217,
    "o": 38,
    "t": "At ang tipan na aking ipinakipagtipan sa inyo, huwag ninyong kalilimutan; ni mangatatakot man kayo sa ibang mga dios:"
  },
  {
    "i": 10023,
    "b": 11,
    "c": 1217,
    "r": 1217,
    "o": 39,
    "t": "Nguni't sa Panginoon ninyong Dios ay mangatatakot kayo; at kaniyang ililigtas kayo sa kamay ng lahat ninyong mga kaaway."
  },
  {
    "i": 10024,
    "b": 11,
    "c": 1217,
    "r": 1217,
    "o": 40,
    "t": "Gayon ma'y hindi nila dininig, kundi kanilang ginawa ang ayon sa kanilang dating paraan."
  },
  {
    "i": 10025,
    "b": 11,
    "c": 1217,
    "r": 1217,
    "o": 41,
    "t": "Sa gayo'y ang mga bansang ito ay nangatakot sa Panginoon, at nagsipaglingkod sa kanilang mga larawang inanyuan; ang kanilang mga anak ay gayon din, at ang mga anak ng kanilang mga anak, kung ano ang ginawa ng kanilang mga magulang ay gayon ang ginawa nila hanggang sa araw na ito."
  },
  {
    "i": 10026,
    "b": 11,
    "c": 1218,
    "r": 1218,
    "o": 1,
    "t": "Nangyari nga, nang ikatlong taon ni Oseas na anak ni Ela na hari sa Israel, na si Ezechias na anak ni Achaz na hari sa Juda ay nagpasimulang maghari."
  },
  {
    "i": 10027,
    "b": 11,
    "c": 1218,
    "r": 1218,
    "o": 2,
    "t": "May dalawangpu't limang taon siya nang magpasimulang maghari; at siya'y nagharing dalawangpu't siyam na taon sa Jerusalem: at ang pangalan ng kaniyang ina ay Abi na anak ni Zacharias."
  },
  {
    "i": 10028,
    "b": 11,
    "c": 1218,
    "r": 1218,
    "o": 3,
    "t": "At siya'y gumawa ng matuwid sa harap ng mga mata ng Panginoon, ayon sa lahat na ginawa ni David na kaniyang magulang."
  },
  {
    "i": 10029,
    "b": 11,
    "c": 1218,
    "r": 1218,
    "o": 4,
    "t": "Kaniyang inalis ang mga mataas na dako, at sinira ang mga haligi, at ibinagsak ang mga Asera: at kaniyang pinagputolputol ang ahas na tanso na ginawa ni Moises; sapagka't hanggang sa mga araw na yaon ay pinagsusunugan ng kamangyan ng mga anak ni Israel; at pinanganlang Nehustan."
  },
  {
    "i": 10030,
    "b": 11,
    "c": 1218,
    "r": 1218,
    "o": 5,
    "t": "Siya'y tumiwala sa Panginoon, na Dios ng Israel; na anopa't nang mamatay siya ay walang naging gaya niya sa lahat ng hari sa Juda, o sa nangauna man sa kaniya."
  },
  {
    "i": 10031,
    "b": 11,
    "c": 1218,
    "r": 1218,
    "o": 6,
    "t": "Sapagka't siya'y lumakip sa Panginoon; siya'y hindi humiwalay ng pagsunod sa kaniya, kundi iningatan ang kaniyang mga utos na iniutos ng Panginoon kay Moises."
  },
  {
    "i": 10032,
    "b": 11,
    "c": 1218,
    "r": 1218,
    "o": 7,
    "t": "At ang Panginoon ay sumasa kaniya; saan man siya lumabas ay gumiginhawa siya; at siya'y nanghimagsik laban sa hari sa Asiria, at hindi niya pinaglingkuran."
  },
  {
    "i": 10033,
    "b": 11,
    "c": 1218,
    "r": 1218,
    "o": 8,
    "t": "Kaniyang sinaktan ang mga Filisteo hanggang sa Gaza, at ang mga hangganan niyaon, mula sa moog ng bantay hanggang sa bayang nakukutaan."
  },
  {
    "i": 10034,
    "b": 11,
    "c": 1218,
    "r": 1218,
    "o": 9,
    "t": "At nangyari, nang ikaapat na taon ng haring Ezechias, na siyang ikapitong taon ni Oseas na anak ni Ela na hari sa Israel, na si Salmanasar na hari sa Asiria ay umahon laban sa Samaria, at kinubkob niya."
  },
  {
    "i": 10035,
    "b": 11,
    "c": 1218,
    "r": 1218,
    "o": 10,
    "t": "At sa katapusan ng tatlong taon ay kanilang sinakop: sa makatuwid baga'y nang ikaanim na taon ni Ezechias, na siyang ikasiyam na taon ni Oseas na hari sa Israel, ang Samaria ay sinakop."
  },
  {
    "i": 10036,
    "b": 11,
    "c": 1218,
    "r": 1218,
    "o": 11,
    "t": "At dinala ng hari sa Asiria ang Israel sa Asiria, at inilagay sa Hala, at sa Habor, sa ilog ng Gozan, at sa mga bayan ng mga Medo:"
  },
  {
    "i": 10037,
    "b": 11,
    "c": 1218,
    "r": 1218,
    "o": 12,
    "t": "Sapagka't hindi nila sinunod ang tinig ng Panginoon nilang Dios, kundi kanilang sinalangsang ang kaniyang tipan, ang lahat na iniutos ni Moises na lingkod ng Panginoon, at hindi dininig o ginawa man."
  },
  {
    "i": 10038,
    "b": 11,
    "c": 1218,
    "r": 1218,
    "o": 13,
    "t": "Nang ikalabing apat na taon nga ng haring Ezechias ay umahon si Sennacherib na hari sa Asiria laban sa lahat na bayang nakukutaan ng Juda, at pinagsakop."
  },
  {
    "i": 10039,
    "b": 11,
    "c": 1218,
    "r": 1218,
    "o": 14,
    "t": "At si Ezechias na hari sa Juda ay nagsugo sa hari sa Asiria sa Lachis, na nagsasabi, Ako'y nagkasala; talikdan mo ako: ang iyong ipabayad sa akin ay aking babayaran. At siningil ng hari sa Asiria si Ezechias na hari sa Juda ng tatlong daang talentong pilak at tatlong pung talentong ginto."
  },
  {
    "i": 10040,
    "b": 11,
    "c": 1218,
    "r": 1218,
    "o": 15,
    "t": "At ibinigay ni Ezechias ang lahat na pilak na nasumpungan sa bahay ng Panginoon, at sa mga kayamanan ng bahay ng hari."
  },
  {
    "i": 10041,
    "b": 11,
    "c": 1218,
    "r": 1218,
    "o": 16,
    "t": "Nang panahong yaon ay inihiwalay ni Ezechias ang ginto sa mga pintuan ng templo ng Panginoon, at sa mga haligi na binalutan ni Ezechias na hari sa Juda, at ibinigay sa hari sa Asiria."
  },
  {
    "i": 10042,
    "b": 11,
    "c": 1218,
    "r": 1218,
    "o": 17,
    "t": "At sinugo ng hari sa Asiria si Thartan at si Rab-saris, at si Rabsaces, sa haring kay Ezechias na mula sa Lachis na may malaking hukbo sa Jerusalem. At sila'y nagsiahon at nagsiparoon sa Jerusalem. At nang sila'y mangakaahon, sila'y nagsiparoon at nagsitayo sa tabi ng padaluyan ng tubig ng mataas na tipunan ng tubig na nasa lansangan sa parang ng tagapagpaputi ng kayo."
  },
  {
    "i": 10043,
    "b": 11,
    "c": 1218,
    "r": 1218,
    "o": 18,
    "t": "At nang matawag na nila ang hari, ay nilabas sila ni Eliacim na anak ni Hilcias, na siyang katiwala ng bahay, at ni Sebna na kalihim, at ni Joah na anak ni Asaph na kasangguni."
  },
  {
    "i": 10044,
    "b": 11,
    "c": 1218,
    "r": 1218,
    "o": 19,
    "t": "At sinabi ni Rabsaces sa kanila, Sabihin ninyo ngayon kay Ezechias, Ganito ang sabi ng dakilang hari, ng hari sa Asiria, Anong pagasa ito sa iyong tinitiwalaan?"
  },
  {
    "i": 10045,
    "b": 11,
    "c": 1218,
    "r": 1218,
    "o": 20,
    "t": "Iyong sinasabi (nguni't mga salitang walang kabuluhan lamang) May payo at kalakasan sa pakikipagdigma. Ngayon, kanino ka tumitiwala, na ikaw ay nanghimagsik laban sa akin?"
  },
  {
    "i": 10046,
    "b": 11,
    "c": 1218,
    "r": 1218,
    "o": 21,
    "t": "Ngayon, narito, ikaw ay tumitiwala sa tungkod na ito na kahoy na lapok, sa makatuwid baga'y sa Egipto; na kung sinoman ay sumandal, ay tutuhog sa kaniyang kamay, at palalagpasan: gayon si Faraon na hari sa Egipto sa lahat na tumitiwala sa kaniya."
  },
  {
    "i": 10047,
    "b": 11,
    "c": 1218,
    "r": 1218,
    "o": 22,
    "t": "Nguni't kung inyong sabihin sa akin: Kami ay tumitiwala sa Panginoon naming Dios: hindi ba siya'y yaong inalisan ni Ezechias ng mga mataas na dako, at ng mga dambana, at nagsabi sa Juda at sa Jerusalem, Kayo'y magsisisamba sa harap ng dambanang ito sa Jerusalem?"
  },
  {
    "i": 10048,
    "b": 11,
    "c": 1218,
    "r": 1218,
    "o": 23,
    "t": "Isinasamo ko nga ngayon sa iyo na magbigay ka ng mga sangla sa aking panginoon na hari sa Asiria, at bibigyan kita ng dalawang libong kabayo, kung ikaw ay makapaglalagay sa ganang iyo ng mga mangangabayo sa mga yaon."
  },
  {
    "i": 10049,
    "b": 11,
    "c": 1218,
    "r": 1218,
    "o": 24,
    "t": "Paano ngang iyong mapapipihit ang mukha ng isang punong kawal sa pinaka mababa sa mga lingkod ng aking panginoon, at iyong ilalagak ang iyong tiwala sa Egipto dahil sa mga karo at sa mga mangangabayo?"
  },
  {
    "i": 10050,
    "b": 11,
    "c": 1218,
    "r": 1218,
    "o": 25,
    "t": "Ako ba'y umahon na di ko kasama ang Panginoon laban sa dakong ito upang lipulin? Sinabi ng Panginoon sa akin, Ikaw ay umahon laban sa lupaing ito, at iyong lipulin."
  },
  {
    "i": 10051,
    "b": 11,
    "c": 1218,
    "r": 1218,
    "o": 26,
    "t": "Nang magkagayo'y sinabi ni Eliacim na anak ni Hilcias, at si Sebna, at ni Joah, kay Rabsaces. Isinasamo ko sa iyo na magsalita ka sa iyong mga lingkod ng wikang Siria; sapagka't aming naiintindihan yaon; at huwag kang magsalita sa amin ng wikang Judio, sa mga pakinig ng bayan na nasa kuta."
  },
  {
    "i": 10052,
    "b": 11,
    "c": 1218,
    "r": 1218,
    "o": 27,
    "t": "Nguni't sinabi ni Rabsaces sa kanila, Sinugo ba ako ng aking panginoon sa iyong panginoon, at sa iyo, upang salitain ang mga salitang ito? di ba niya ako sinugo sa mga lalake na nangakaupo sa kuta, upang magsikain ng kanilang sariling dumi, at upang magsiinom ng kanilang sariling ihi na kasalo ninyo?"
  },
  {
    "i": 10053,
    "b": 11,
    "c": 1218,
    "r": 1218,
    "o": 28,
    "t": "Nang magkagayo'y si Rabsaces ay tumayo at sumigaw ng malakas sa wikang Judio, at nagsalita, na sinasabi, Dinggin ninyo ang salita ng dakilang hari, ng hari sa Asiria."
  },
  {
    "i": 10054,
    "b": 11,
    "c": 1218,
    "r": 1218,
    "o": 29,
    "t": "Ganito ang sabi ng hari, Huwag kayong dayain ni Ezechias; sapagka't hindi niya kayo maililigtas sa kaniyang kamay."
  },
  {
    "i": 10055,
    "b": 11,
    "c": 1218,
    "r": 1218,
    "o": 30,
    "t": "Ni patiwalain man kayo ni Ezechias sa Panginoon, na sabihin, Walang pagsalang ililigtas tayo ng Panginoon, at ang bayang ito ay hindi mabibigay sa kamay ng hari sa Asiria."
  },
  {
    "i": 10056,
    "b": 11,
    "c": 1218,
    "r": 1218,
    "o": 31,
    "t": "Huwag ninyong dinggin si Ezechias: sapagka't ganito ang sabi ng hari sa Asiria, Makipagpayapaan kayo sa akin, at labasin ninyo ako; at kumain ang bawa't isa sa inyo ng bunga ng kaniyang puno ng ubas, at ang bawa't isa ng bunga ng kaniyang puno ng igos, at uminom ang bawa't isa sa inyo ng tubig ng kaniyang sariling balon;"
  },
  {
    "i": 10057,
    "b": 11,
    "c": 1218,
    "r": 1218,
    "o": 32,
    "t": "Hanggang sa ako'y dumating at dalhin ko kayo sa isang lupaing gaya ng inyong sariling lupain, na lupain ng trigo at ng alak, na lupain ng tinapay at ng mga ubasan, na lupain ng langis na olibo at ng pulot, upang kayo'y mangabuhay, at huwag mangamatay: at huwag ninyong dinggin si Ezechias, pagka kayo'y hinihikayat niya, na sinasabi, Ililigtas tayo ng Panginoon."
  },
  {
    "i": 10058,
    "b": 11,
    "c": 1218,
    "r": 1218,
    "o": 33,
    "t": "Nagligtas ba kailan man ang sinoman sa mga dios sa mga bansa ng kaniyang lupain sa kamay ng hari sa Asiria?"
  },
  {
    "i": 10059,
    "b": 11,
    "c": 1218,
    "r": 1218,
    "o": 34,
    "t": "Saan nandoon ang mga dios ng Hamath, at ng Arphad? Saan nandoon ang mga dios ng Sepharvaim, ng Hena, at ng Hiva? Iniligtas ba nila ang Samaria sa aking kamay?"
  },
  {
    "i": 10060,
    "b": 11,
    "c": 1218,
    "r": 1218,
    "o": 35,
    "t": "Sino sa kanila sa lahat na dios ng mga lupain, ang nagligtas ng kanilang lupain sa aking kamay, na ililigtas ng Panginoon ang Jerusalem sa aking kamay?"
  },
  {
    "i": 10061,
    "b": 11,
    "c": 1218,
    "r": 1218,
    "o": 36,
    "t": "Nguni't ang bayan ay tumahimik, at hindi sumagot ng kahit isang salita: sapagka't utos ng hari, na sinasabi, Huwag ninyong sagutin siya."
  },
  {
    "i": 10062,
    "b": 11,
    "c": 1218,
    "r": 1218,
    "o": 37,
    "t": "Nang magkagayo'y naparoon si Eliacim na anak ni Hilcias, na siyang katiwala sa sangbahayan, at si Sebna na kalihim, at si Joah na anak ni Asaph na kasangguni, kay Ezechias na ang kanilang suot ay hapak, at isinaysay sa kaniya ang mga salita ni Rabsaces."
  },
  {
    "i": 10063,
    "b": 11,
    "c": 1219,
    "r": 1219,
    "o": 1,
    "t": "At nangyari, nang mabalitaan ng haring Ezechias, ay hinapak niya ang kaniyang mga suot, at nagbalot ng kayong magaspang, at pumasok sa bahay ng Panginoon."
  },
  {
    "i": 10064,
    "b": 11,
    "c": 1219,
    "r": 1219,
    "o": 2,
    "t": "At kaniyang sinugo si Eliacim, na katiwala sa bahay, at si Sebna na kalihim, at ang mga matanda sa mga saserdote na may mga balot na kayong magaspang, kay Isaias na propeta na anak ni Amos."
  },
  {
    "i": 10065,
    "b": 11,
    "c": 1219,
    "r": 1219,
    "o": 3,
    "t": "At sinabi nila sa kaniya, Ganito ang sabi ni Ezechias, Ang araw na ito ay araw ng kabagabagan, at ng pagsaway, at ng pagkutya: sapagka't ang mga anak ay nagsidating sa kapanganakan, at walang kalakasang ilabas."
  },
  {
    "i": 10066,
    "b": 11,
    "c": 1219,
    "r": 1219,
    "o": 4,
    "t": "Marahil ay didinggin ng Panginoon mong Dios ang lahat ng mga salita ni Rabsaces na siyang sinugo ng kaniyang panginoon na hari sa Asiria upang tungayawin ang buhay na Dios, at sasansalain ang mga salita na narinig ng Panginoon mong Dios: kaya't idalangin mo ang labis na natitira."
  },
  {
    "i": 10067,
    "b": 11,
    "c": 1219,
    "r": 1219,
    "o": 5,
    "t": "Sa gayo'y ang mga lingkod ng haring Ezechias ay nagsiparoon kay Isaias."
  },
  {
    "i": 10068,
    "b": 11,
    "c": 1219,
    "r": 1219,
    "o": 6,
    "t": "At sinabi ni Isaias sa kanila, Ganito ang inyong sasabihin sa inyong panginoon, Ganito ang sabi ng Panginoon, Huwag kang matakot sa mga salita na iyong narinig, na ipinanungayaw sa akin ng mga lingkod ng hari sa Asiria."
  },
  {
    "i": 10069,
    "b": 11,
    "c": 1219,
    "r": 1219,
    "o": 7,
    "t": "Narito, ako'y maglalagay ng isang espiritu sa kaniya, at siya'y makakarinig ng kaingay, at babalik sa kaniyang sariling lupain; at aking ipabubuwal siya sa pamamagitan ng tabak sa kaniyang sariling lupain."
  },
  {
    "i": 10070,
    "b": 11,
    "c": 1219,
    "r": 1219,
    "o": 8,
    "t": "Sa gayo'y bumalik si Rabsaces, at nasumpungan ang hari sa Asiria na nakikipagdigma laban sa Libna: sapagka't nabalitaan niya na kaniyang nilisan ang Lachis."
  },
  {
    "i": 10071,
    "b": 11,
    "c": 1219,
    "r": 1219,
    "o": 9,
    "t": "At ng kaniyang marinig na sabihin ang tungkol kay Thiraca na hari sa Ethiopia, Narito, siya'y lumabas upang lumaban sa iyo, siya'y nagsugo ng mga sugo uli kay Ezechias, na sinasabi,"
  },
  {
    "i": 10072,
    "b": 11,
    "c": 1219,
    "r": 1219,
    "o": 10,
    "t": "Ganito ang inyong sasalitain kay Ezechias na hari sa Juda, na sasabihin, Huwag kang dayain ng Dios na iyong tinitiwalaan na sabihin, Ang Jerusalem ay hindi mabibigay sa kamay ng hari sa Asiria."
  },
  {
    "i": 10073,
    "b": 11,
    "c": 1219,
    "r": 1219,
    "o": 11,
    "t": "Narito, nabalitaan mo ang ginawa ng mga hari sa Asiria sa lahat ng lupain, sa paglipol na lubos sa kanila: at maliligtas ka ba?"
  },
  {
    "i": 10074,
    "b": 11,
    "c": 1219,
    "r": 1219,
    "o": 12,
    "t": "Iniligtas ba sila ng mga dios ng mga bansa na nilipol ng aking mga magulang, gaya ng Gozan, at ng Haran, at ng Reseph, at ng mga anak ni Eden na nangasa Thalasar?"
  },
  {
    "i": 10075,
    "b": 11,
    "c": 1219,
    "r": 1219,
    "o": 13,
    "t": "Saan nandoon ang hari sa Hamath, at ang hari sa Arphad, at ang hari sa bayan ng Sepharvaim, ng Hena, at ng Hiva?"
  },
  {
    "i": 10076,
    "b": 11,
    "c": 1219,
    "r": 1219,
    "o": 14,
    "t": "At tinanggap ni Ezechias ang sulat sa kamay ng mga sugo, at binasa; at pumanhik si Ezechias sa bahay ng Panginoon, at iniladlad sa harap ng Panginoon."
  },
  {
    "i": 10077,
    "b": 11,
    "c": 1219,
    "r": 1219,
    "o": 15,
    "t": "At si Ezechias ay dumalangin sa harap ng Panginoon at nagsabi, Oh Panginoon, na Dios ng Israel na nauupo sa mga querubin, ikaw ang Dios, ikaw lamang sa lahat ng kaharian sa lupa; ikaw ang lumikha ng langit at lupa."
  },
  {
    "i": 10078,
    "b": 11,
    "c": 1219,
    "r": 1219,
    "o": 16,
    "t": "Ikiling mo ang iyong pakinig, Oh Panginoon, at iyong dinggin; idilat mo ang iyong mga mata, Oh Panginoon, at tumingin ka: at dinggin mo ang mga salita ni Sennacherib, na kaniyang ipinasugo upang ipanungayaw sa buhay na Dios."
  },
  {
    "i": 10079,
    "b": 11,
    "c": 1219,
    "r": 1219,
    "o": 17,
    "t": "Sa katotohanan, Panginoon, sinira ng mga hari sa Asiria ang mga bansa, at ang kanilang mga lupain,"
  },
  {
    "i": 10080,
    "b": 11,
    "c": 1219,
    "r": 1219,
    "o": 18,
    "t": "At inihagis ang kanilang mga dios sa apoy: sapagka't sila'y hindi mga dios, kundi gawa ng mga kamay ng mga tao, na kahoy at bato; kaya't kanilang nilipol ang mga yaon."
  },
  {
    "i": 10081,
    "b": 11,
    "c": 1219,
    "r": 1219,
    "o": 19,
    "t": "Ngayon nga, Oh Panginoon naming Dios, iligtas mo kami, isinasamo ko sa iyo sa kaniyang kamay, upang makilala ng lahat na kaharian sa lupa na ikaw ang Panginoong Dios, ikaw lamang."
  },
  {
    "i": 10082,
    "b": 11,
    "c": 1219,
    "r": 1219,
    "o": 20,
    "t": "Nang magkagayo'y nagsugo si Isaias na anak ni Amos kay Ezechias, na nagsasabi, Ganito ang sabi ng Panginoon, ng Dios ng Israel, Yamang ikaw ay dumalangin sa akin laban kay Sennacherib na hari sa Asiria, dininig kita."
  },
  {
    "i": 10083,
    "b": 11,
    "c": 1219,
    "r": 1219,
    "o": 21,
    "t": "Ito ang salita na sinalita ng Panginoon tungkol sa kaniya. Niwalang kabuluhan ka ng anak na dalaga ng Sion at tinatawanan ka, ang anak na babae ng Jerusalem ay iginalaw ang kaniyang ulo sa iyo."
  },
  {
    "i": 10084,
    "b": 11,
    "c": 1219,
    "r": 1219,
    "o": 22,
    "t": "Sino ang iyong pinulaan at tinungayaw? at laban kanino itinaas mo ang iyong tinig at ipinandilat mo ang iyong mga mata ng mataas? sa makatuwid baga'y laban sa Isang Banal ng Israel."
  },
  {
    "i": 10085,
    "b": 11,
    "c": 1219,
    "r": 1219,
    "o": 23,
    "t": "Sa pamamagitan ng iyong mga sugo ay iyong pinulaan ang Panginoon, at sinabi mo, Sa karamihan ng aking mga karo ako'y nakaahon sa kataasan ng mga bundok, sa mga kaloobloobang bahagi ng Libano; at aking ibubuwal ang mga matayog na sedro niyaon, at ang mga piling puno ng abeto niyaon: at ako'y papasok sa kaniyang pinaka malayong tuluyan, sa gubat ng kaniyang mabungang bukid."
  },
  {
    "i": 10086,
    "b": 11,
    "c": 1219,
    "r": 1219,
    "o": 24,
    "t": "Ako'y humukay at uminom ng tubig ng iba, at aking tutuyuin ang lahat na ilog ng Egipto ng talampakan ng aking mga paa."
  },
  {
    "i": 10087,
    "b": 11,
    "c": 1219,
    "r": 1219,
    "o": 25,
    "t": "Hindi mo ba nabalitaan kung paanong aking ginawa na malaon na, at aking iniakma ng una? ngayo'y aking pinapangyari, upang iyong sirain ang mga bayang nakukutaan na magiging mga guho na bunton."
  },
  {
    "i": 10088,
    "b": 11,
    "c": 1219,
    "r": 1219,
    "o": 26,
    "t": "Kaya't ang kanilang mga mananahan ay may munting kapangyarihan, sila'y nanganglupaypay at nangatulig; sila'y gaya ng damo sa bukid, at ng sariwang gugulayin, na gaya ng damo sa mga bubungan, at gaya ng trigo na lanta bago nakalaki."
  },
  {
    "i": 10089,
    "b": 11,
    "c": 1219,
    "r": 1219,
    "o": 27,
    "t": "Nguni't talastas ko ang iyong pagupo, at ang iyong paglabas, at ang iyong pagpasok, at ang iyong pag-iinit laban sa akin."
  },
  {
    "i": 10090,
    "b": 11,
    "c": 1219,
    "r": 1219,
    "o": 28,
    "t": "Dahil sa iyong galit laban sa akin, at dahil sa iyong kagilasan ay dumating sa aking mga pakinig, kaya't aking ikakawit ang aking taga sa iyong ilong, at ang aking paningkaw sa iyong mga labi, at ibabalik kita sa daan na iyong pinanggalingan."
  },
  {
    "i": 10091,
    "b": 11,
    "c": 1219,
    "r": 1219,
    "o": 29,
    "t": "At ito ang magiging tanda sa iyo: ikaw ay kakain sa taong ito ng tumutubo sa sarili, at sa ikalawang taon ay ang tumubo roon; at sa ikatlong taon ay maghasik kayo, at umani, at mag-ubasan, at kanin ninyo ang bunga niyaon."
  },
  {
    "i": 10092,
    "b": 11,
    "c": 1219,
    "r": 1219,
    "o": 30,
    "t": "At ang nalabi na nakatanan sa mga anak ni Juda ay maguugat uli sa ilalim, at magbubunga sa itaas,"
  },
  {
    "i": 10093,
    "b": 11,
    "c": 1219,
    "r": 1219,
    "o": 31,
    "t": "Sapagka't sa Jerusalem ay lalabas ang isang nalabi, at sa bundok ng Sion ay silang magtatanan: gaganapin ito ng sikap ng Panginoon."
  },
  {
    "i": 10094,
    "b": 11,
    "c": 1219,
    "r": 1219,
    "o": 32,
    "t": "Kaya't ganito ang sabi ng Panginoon, tungkol sa hari sa Asiria. Siya'y hindi paririto sa bayang ito, o magpapahilagpos man ng pana riyan, ni haharap man siya riyan na may kalasag, o maghahagis man ng bunton laban doon."
  },
  {
    "i": 10095,
    "b": 11,
    "c": 1219,
    "r": 1219,
    "o": 33,
    "t": "Sa daang kaniyang pinanggalingan, doon din siya babalik, at hindi siya darating sa bayang ito, sabi ng Panginoon."
  },
  {
    "i": 10096,
    "b": 11,
    "c": 1219,
    "r": 1219,
    "o": 34,
    "t": "Sapagka't aking ipagsasanggalang ang bayang ito upang iligtas, dahil sa akin at dahil sa aking lingkod na si David."
  },
  {
    "i": 10097,
    "b": 11,
    "c": 1219,
    "r": 1219,
    "o": 35,
    "t": "At nangyari, nang gabing yaon, na ang anghel ng Panginoon ay lumabas, at nanakit sa kampamento ng mga taga Asiria ng isang daan at walong pu't limang libo: at nang ang mga tao ay magsibangong maaga sa kinaumagahan, narito, silang lahat ay mga bangkay."
  },
  {
    "i": 10098,
    "b": 11,
    "c": 1219,
    "r": 1219,
    "o": 36,
    "t": "Sa gayo'y umalis si Sennacherib na hari sa Asiria, at yumaon, at bumalik, at tumahan sa Ninive."
  },
  {
    "i": 10099,
    "b": 11,
    "c": 1219,
    "r": 1219,
    "o": 37,
    "t": "At nangyari, nang siya'y sumamba sa bahay ni Nisroch na kaniyang dios, na sinugatan siya ng tabak ni Adramelech, at ni Saresar: at sila'y nagsitanan na patungo sa lupain ng Ararat. At si Esar-hadon na kaniyang anak ay naghari na kahalili niya."
  }
]
