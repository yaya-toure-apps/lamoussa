[
  {
    "i": 1500,
    "b": 0,
    "c": 149,
    "r": 149,
    "o": 28,
    "t": "Ang lahat ng ito ang labing dalawang angkan ng Israel: at ito ang sinalita ng ama nila sa kanila, at sila'y binasbasan; bawa't isa'y binasbasan ng ayon sa basbas sa kanikaniya,"
  },
  {
    "i": 1501,
    "b": 0,
    "c": 149,
    "r": 149,
    "o": 29,
    "t": "At kaniyang ipinagbilin sa kanila, at sinabi sa kanila: Ako'y malalakip sa aking bayan: ilibing ninyo ako sa kasamahan ng aking mga magulang sa yungib na nasa parang ni Ephron na Hetheo,"
  },
  {
    "i": 1502,
    "b": 0,
    "c": 149,
    "r": 149,
    "o": 30,
    "t": "Sa yungib na nasa parang ng Machpela, na nasa tapat ng Mamre, sa lupain ng Canaan, na binili ni Abraham, na kalakip ng parang kay Ephron na Hetheo, na pinakaaring libingan:"
  },
  {
    "i": 1503,
    "b": 0,
    "c": 149,
    "r": 149,
    "o": 31,
    "t": "Na doon nila inilibing si Abraham at si Sara na kaniyang asawa; na doon nila inilibing si Isaac at si Rebeca na kaniyang asawa; at doon ko inilibing si Lea:"
  },
  {
    "i": 1504,
    "b": 0,
    "c": 149,
    "r": 149,
    "o": 32,
    "t": "Sa parang at sa yungib na nandoon na binili sa mga anak ni Heth."
  },
  {
    "i": 1505,
    "b": 0,
    "c": 149,
    "r": 149,
    "o": 33,
    "t": "At nang matapos si Jacob na makapagbilin sa kaniyang mga anak, ay kaniyang itinaas at itinikom ang kaniyang mga paa sa higaan, at nalagot ang hininga, at nalakip sa kaniyang bayan."
  },
  {
    "i": 1506,
    "b": 0,
    "c": 150,
    "r": 150,
    "o": 1,
    "t": "At yumakap si Jose sa mukha ng kaniyang ama, at umiyak sa ibabaw niya, at hinalikan niya siya."
  },
  {
    "i": 1507,
    "b": 0,
    "c": 150,
    "r": 150,
    "o": 2,
    "t": "At iniutos ni Jose sa kaniyang mga lingkod na manggagamot, na embalsamahin ang kaniyang ama: at inembalsama ng mga manggagamot si Israel."
  },
  {
    "i": 1508,
    "b": 0,
    "c": 150,
    "r": 150,
    "o": 3,
    "t": "At apat na pung araw ang ginanap sa kaniya; sapagka't gayon ginaganap ang mga araw ng pagembalsama; at tinangisan siya ng mga Egipcio ng pitong pung araw."
  },
  {
    "i": 1509,
    "b": 0,
    "c": 150,
    "r": 150,
    "o": 4,
    "t": "At nang makaraan ang mga araw ng pagiyak sa kaniya ay nagsalita si Jose sa sangbahayan ni Faraon, na sinasabi, Kung ngayo'y nakasumpong ako ng biyaya sa inyong mga mata ay salitain ninyo, isinasamo ko sa inyo, sa mga pakinig ni Faraon, na inyong sabihin,"
  },
  {
    "i": 1510,
    "b": 0,
    "c": 150,
    "r": 150,
    "o": 5,
    "t": "Pinanumpa ako ng ama ko, na sinasabi, Narito, ako'y namamatay: sa libingan na aking hinukay sa akin sa lupain ng Canaan, ay doon mo ako ililibing. Ngayon nga'y pahintulutan ninyo akong umahon, isinasamo ko sa inyo, at aking ilibing ang aking ama, at babalik uli ako."
  },
  {
    "i": 1511,
    "b": 0,
    "c": 150,
    "r": 150,
    "o": 6,
    "t": "At sinabi ni Faraon, Umahon ka, at ilibing mo ang iyong ama, ayon sa kaniyang ipinasumpa sa iyo."
  },
  {
    "i": 1512,
    "b": 0,
    "c": 150,
    "r": 150,
    "o": 7,
    "t": "At umahon si Jose upang ilibing ang kaniyang ama: at kasama niyang umahon ang lahat ng lingkod ni Faraon, ang mga matanda sa kaniyang sangbahayan, at ang lahat na matanda sa lupain ng Egipto;"
  },
  {
    "i": 1513,
    "b": 0,
    "c": 150,
    "r": 150,
    "o": 8,
    "t": "At ang buong sangbahayan ni Jose, at ang kaniyang mga kapatid, at ang sangbahayan ng kaniyang ama: ang kanila lamang mga bata, at ang kanilang mga kawan, at ang kanilang bakahan, ang iniwan nila sa lupain ng Gosen."
  },
  {
    "i": 1514,
    "b": 0,
    "c": 150,
    "r": 150,
    "o": 9,
    "t": "At umahong kasama niya ang mga karro at mga nangangabayo: at yao'y naging totoong malaking pulutong."
  },
  {
    "i": 1515,
    "b": 0,
    "c": 150,
    "r": 150,
    "o": 10,
    "t": "At sila'y dumating sa giikan ni Atad, na nasa dako pa roon ng Jordan, at doo'y nanaghoy sila ng malakas at kapaitpait na panaghoy: at kaniyang pinanangisan ang kaniyang ama na pitong araw."
  },
  {
    "i": 1516,
    "b": 0,
    "c": 150,
    "r": 150,
    "o": 11,
    "t": "At nang makita ng mga nananahan sa lupaing yaon, ng mga Cananeo, ang panaghoy sa giikan ni Atad, ay kanilang sinabi, Ito'y isang kahambalhambal na panaghoy ng mga Egipcio kaya't ang pangalang itinawag ay Abel-mizraim, nasa dako pa roon ng Jordan."
  },
  {
    "i": 1517,
    "b": 0,
    "c": 150,
    "r": 150,
    "o": 12,
    "t": "At ginawa sa kaniya ng kaniyang mga anak ang ayon sa iniutos sa kanila."
  },
  {
    "i": 1518,
    "b": 0,
    "c": 150,
    "r": 150,
    "o": 13,
    "t": "Sapagka't dinala siya ng kaniyang mga anak sa lupain ng Canaan, at inilibing siya sa yungib ng Machpela, na binili ni Abraham sangpu ng parang na pinakaaring libingan, kay Ephron na Hetheo, sa tapat ng Mamre."
  },
  {
    "i": 1519,
    "b": 0,
    "c": 150,
    "r": 150,
    "o": 14,
    "t": "At bumalik si Jose sa Egipto, siya, at ang kaniyang mga kapatid, at ang lahat na umahong kasama niya sa paglilibing sa kaniyang ama, pagkatapos na mailibing ang kaniyang ama."
  },
  {
    "i": 1520,
    "b": 0,
    "c": 150,
    "r": 150,
    "o": 15,
    "t": "At nang makita ng mga kapatid ni Jose, na ang kanilang ama'y namatay, ay kanilang sinabi, Marahil si Jose ay mapopoot sa atin, at lubos na gagantihin sa atin ang buong kasamaan na ating ginawa sa kaniya."
  },
  {
    "i": 1521,
    "b": 0,
    "c": 150,
    "r": 150,
    "o": 16,
    "t": "At ipinasabi nila kay Jose, Iniutos ng iyong ama bago namatay, na sinasabi,"
  },
  {
    "i": 1522,
    "b": 0,
    "c": 150,
    "r": 150,
    "o": 17,
    "t": "Ganito sasabihin ninyo kay Jose. Ipatawad mo, isinasamo ko sa iyo ngayon, ang pagsalangsang ng iyong mga kapatid, at ang kanilang kasalanan; at ngayon, ay aming isinasamo sa iyo, na ipatawad mo ang mga pagsalangsang ng mga lingkod ng Dios ng iyong ama. At si Jose ay umiyak ng kanilang salitain sa kaniya."
  },
  {
    "i": 1523,
    "b": 0,
    "c": 150,
    "r": 150,
    "o": 18,
    "t": "At naparoon ang kaniyang mga kapatid naman at nagpatirapa sa harap niya; at kanilang sinabi, Narito, kaming iyong mga lingkod."
  },
  {
    "i": 1524,
    "b": 0,
    "c": 150,
    "r": 150,
    "o": 19,
    "t": "At sinabi ni Jose sa kanila, Huwag kayong matakot, sapagka't nasa kalagayan ba ako ng Dios?"
  },
  {
    "i": 1525,
    "b": 0,
    "c": 150,
    "r": 150,
    "o": 20,
    "t": "At tungkol sa inyo ay inyong ipinalagay na kasamaan laban sa akin; nguni't ipinalagay ng Dios na kabutihan upang mangyari ang gaya sa araw na ito, na iligtas ang buhay ng maraming tao."
  },
  {
    "i": 1526,
    "b": 0,
    "c": 150,
    "r": 150,
    "o": 21,
    "t": "Kaya nga huwag kayong matakot: aking pakakanin kayo at ang inyong mga bata. At kaniyang inaliw sila at kaniyang pinagsalitaan sila na may kagandahang loob."
  },
  {
    "i": 1527,
    "b": 0,
    "c": 150,
    "r": 150,
    "o": 22,
    "t": "At si Jose ay tumahan sa Egipto, siya at ang sangbahayan ng kaniyang ama: at si Jose ay nabuhay na isang daan at sangpung taon."
  },
  {
    "i": 1528,
    "b": 0,
    "c": 150,
    "r": 150,
    "o": 23,
    "t": "At nakita ni Jose ang mga anak ni Ephraim hanggang sa ikatlong salin ng lahi; ang mga anak man ni Machir na anak ni Manases ay ipinanganak sa mga tuhod ni Jose."
  },
  {
    "i": 1529,
    "b": 0,
    "c": 150,
    "r": 150,
    "o": 24,
    "t": "At sinabi ni Jose sa kaniyang mga kapatid: Ako'y namamatay: nguni't tunay na dadalawin kayo ng Dios, at dadalhin kayo mula sa lupaing ito hanggang sa lupain na kaniyang isinumpa kay Abraham, kay Isaac at kay Jacob."
  },
  {
    "i": 1530,
    "b": 0,
    "c": 150,
    "r": 150,
    "o": 25,
    "t": "At ipinasumpa ni Jose sa mga anak ni Israel, na sinasabi, Tunay na dadalawin kayo ng Dios, at inyong iaahon ang aking mga buto mula rito."
  },
  {
    "i": 1531,
    "b": 0,
    "c": 150,
    "r": 150,
    "o": 26,
    "t": "Sa gayo'y namatay si Jose na may isang daan at sangpung taon: at kanilang inembalsama siya, at siya'y inilagay sa isang kabaong sa Egipto."
  },
  {
    "i": 1532,
    "b": 1,
    "c": 201,
    "r": 201,
    "o": 1,
    "t": "Ito nga ang mga pangalan ng mga anak ni Israel, na nagsipasok sa Egipto: (bawa't lalake at ang kani-kaniyang sangbahayan ay sumama kay Jacob.)"
  },
  {
    "i": 1533,
    "b": 1,
    "c": 201,
    "r": 201,
    "o": 2,
    "t": "Si Ruben, si Simeon, si Levi, at si Juda;"
  },
  {
    "i": 1534,
    "b": 1,
    "c": 201,
    "r": 201,
    "o": 3,
    "t": "Si Issachar, si Zabulon at si Benjamin;"
  },
  {
    "i": 1535,
    "b": 1,
    "c": 201,
    "r": 201,
    "o": 4,
    "t": "Si Dan at si Nephtali, si Gad at si Aser."
  },
  {
    "i": 1536,
    "b": 1,
    "c": 201,
    "r": 201,
    "o": 5,
    "t": "At lahat ng tao na lumabas sa balakang ni Jacob ay pitong pung tao: at si Jose ay nasa Egipto na."
  },
  {
    "i": 1537,
    "b": 1,
    "c": 201,
    "r": 201,
    "o": 6,
    "t": "At namatay si Jose, at ang lahat niyang kapatid at ang buong lahing yaon."
  },
  {
    "i": 1538,
    "b": 1,
    "c": 201,
    "r": 201,
    "o": 7,
    "t": "At ang mga anak ni Israel ay lumago, at kumapal na maigi at dumami, at naging totoong makapangyarihan; at ang lupain ay napuno nila."
  },
  {
    "i": 1539,
    "b": 1,
    "c": 201,
    "r": 201,
    "o": 8,
    "t": "May bumangon ngang isang bagong hari sa Egipto, na hindi kilala si Jose."
  },
  {
    "i": 1540,
    "b": 1,
    "c": 201,
    "r": 201,
    "o": 9,
    "t": "At sinabi niya sa kaniyang bayan, Narito, ang bayan ng mga anak ni Israel ay higit at lalong malakas kay sa atin:"
  },
  {
    "i": 1541,
    "b": 1,
    "c": 201,
    "r": 201,
    "o": 10,
    "t": "Hayo't tayo'y magpakadunong sa kanila; baka sila'y dumami, at mangyari, na, pagka nagkadigma, ay makisanib pati sila sa ating mga kaaway, at lumaban sa atin, at magsilayas sa lupain."
  },
  {
    "i": 1542,
    "b": 1,
    "c": 201,
    "r": 201,
    "o": 11,
    "t": "Kaya't nangaglagay sila ng mga tagapagpaatag, upang dalamhatiin sila sa atang sa kanila. At kanilang ipinagtayo si Faraon ng mga bayan na kamaligan, na dili iba't ang Phithom at Raamses."
  },
  {
    "i": 1543,
    "b": 1,
    "c": 201,
    "r": 201,
    "o": 12,
    "t": "Datapuwa't habang dinadalamhati nila sila, ay lalong dumadami at lalong kumakapal. At kinapootan nila ang mga anak ni Israel."
  },
  {
    "i": 1544,
    "b": 1,
    "c": 201,
    "r": 201,
    "o": 13,
    "t": "At pinapaglingkod na may kabagsikan ng mga Egipcio ang mga anak ni Israel:"
  },
  {
    "i": 1545,
    "b": 1,
    "c": 201,
    "r": 201,
    "o": 14,
    "t": "At kanilang pinapamuhay sila ng masaklap sa pamamagitan ng mahirap na paglilingkod, sa argamasa at sa laryo, at sa lahat ng sarisaring paglilingkod sa bukid, at sa lahat ng paglilingkod nila na ipinapaglingkod sa kanila, na may kabagsikan."
  },
  {
    "i": 1546,
    "b": 1,
    "c": 201,
    "r": 201,
    "o": 15,
    "t": "At ang hari sa Egipto ay nagsalita sa mga hilot na Hebrea, na ang pangalan ng isa ay Siphra, at ang pangalan ng isa ay Phua:"
  },
  {
    "i": 1547,
    "b": 1,
    "c": 201,
    "r": 201,
    "o": 16,
    "t": "At kaniyang sinabi, Paghilot ninyo sa mga babaing Hebrea, at pagtingin ninyo sa kanila sa dakong panganganakan; kung lalake, ay papatayin nga ninyo: datapuwa't kung babae ay inyong bubuhayin."
  },
  {
    "i": 1548,
    "b": 1,
    "c": 201,
    "r": 201,
    "o": 17,
    "t": "Datapuwa't ang mga hilot ay nangatakot sa Dios at hindi ginawa ang gaya ng iniutos sa kanila ng hari sa Egipto, kundi iniligtas na buhay ang mga batang lalake."
  },
  {
    "i": 1549,
    "b": 1,
    "c": 201,
    "r": 201,
    "o": 18,
    "t": "At ipinatawag ng hari sa Egipto ang mga hilot, at sinabi sa kanila, Bakit ninyo ginawa ang bagay na ito, at inyong iniligtas na buhay ang mga batang lalake?"
  },
  {
    "i": 1550,
    "b": 1,
    "c": 201,
    "r": 201,
    "o": 19,
    "t": "At sinabi ng mga hilot kay Faraon, Sapagka't ang mga babaing Hebrea ay hindi gaya ng mga babaing Egipcia; sapagka't sila'y maliliksi, at nakapanganak na, bago dumating ang hilot sa kanila."
  },
  {
    "i": 1551,
    "b": 1,
    "c": 201,
    "r": 201,
    "o": 20,
    "t": "At ang Dios ay gumawa ng mabuti sa mga hilot: at ang bayan ay kumapal, at naging totoong makapangyarihan."
  },
  {
    "i": 1552,
    "b": 1,
    "c": 201,
    "r": 201,
    "o": 21,
    "t": "At nangyari, na sapagka't ang mga hilot ay natakot sa Dios, ay iginawa niya sila ng mga sangbahayan."
  },
  {
    "i": 1553,
    "b": 1,
    "c": 201,
    "r": 201,
    "o": 22,
    "t": "At iniutos ni Faraon sa kaniyang buong bayan, na sinasabi, Itatapon ninyo sa ilog bawa't lalake na ipanganak, at bawa't babae ay ililigtas ninyong buhay."
  },
  {
    "i": 1554,
    "b": 1,
    "c": 202,
    "r": 202,
    "o": 1,
    "t": "At isang lalake sa lipi ni Levi ay yumaon, at nagasawa sa isang anak na babae ng lipi ni Levi."
  },
  {
    "i": 1555,
    "b": 1,
    "c": 202,
    "r": 202,
    "o": 2,
    "t": "At ang babae ay naglihi, at nanganak ng isang lalake: at nang kaniyang makita na maganda, ay kaniyang itinagong tatlong buwan."
  },
  {
    "i": 1556,
    "b": 1,
    "c": 202,
    "r": 202,
    "o": 3,
    "t": "At nang hindi na niya maitatagong malaon ay ikinuha niya ng isang takbang yantok, at pinahiran niya ng betun at ng sahing; at kaniyang isinilid ang bata roon, at inilagay sa katalahiban sa tabi ng ilog."
  },
  {
    "i": 1557,
    "b": 1,
    "c": 202,
    "r": 202,
    "o": 4,
    "t": "At tumayo sa malayo ang kaniyang kapatid na babae, upang maalaman ang mangyayari sa bata."
  },
  {
    "i": 1558,
    "b": 1,
    "c": 202,
    "r": 202,
    "o": 5,
    "t": "At ang anak na babae ni Faraon ay lumusong upang maligo sa ilog; at nagsipaglakad ang kaniyang mga abay sa tabi ng ilog; at kaniyang nakita ang takba sa katalahiban, at ipinakuha sa kaniyang abay."
  },
  {
    "i": 1559,
    "b": 1,
    "c": 202,
    "r": 202,
    "o": 6,
    "t": "At kaniyang binuksan, at nakita niya ang bata: at narito, ang sanggol ay umiyak. At kaniyang kinaawaan at sinabi, Ito'y isa sa mga anak ng mga Hebreo."
  },
  {
    "i": 1560,
    "b": 1,
    "c": 202,
    "r": 202,
    "o": 7,
    "t": "Nang magkagayo'y sinabi ng kaniyang kapatid na babae sa anak ni Faraon, Yayaon ba ako at itatawag kita ng isang sisiwa sa mga babaing Hebrea, na makapagalaga sa iyo ng batang ito?"
  },
  {
    "i": 1561,
    "b": 1,
    "c": 202,
    "r": 202,
    "o": 8,
    "t": "At sinabi sa kaniya ng anak ni Faraon, Yumaon ka. At ang dalaga ay yumaon, at tinawag ang ina ng bata."
  },
  {
    "i": 1562,
    "b": 1,
    "c": 202,
    "r": 202,
    "o": 9,
    "t": "At sinabi ng anak ni Faraon, sa kaniya, Dalhin mo ang batang ito, at alagaan mo sa akin, at bibigyan kita ng iyong kaupahan. At kinuha ng babae ang bata, at inalagaan."
  },
  {
    "i": 1563,
    "b": 1,
    "c": 202,
    "r": 202,
    "o": 10,
    "t": "At ang bata ay lumaki, at kaniyang dinala sa anak ni Faraon, at siya'y kaniyang inaring anak. At kaniyang pinanganlang Moises, at sinabi, Sapagka't aking sinagip siya sa tubig."
  },
  {
    "i": 1564,
    "b": 1,
    "c": 202,
    "r": 202,
    "o": 11,
    "t": "At nangyari nang mga araw na yaon, ng malaki na si Moises, na kaniyang nilabas ang kaniyang mga kapatid, at minasdan ang atang sa kanila: at kaniyang nakita ang isang Egipcio, na nananakit ng isang Hebreo, na isa sa kaniyang mga kapatid."
  },
  {
    "i": 1565,
    "b": 1,
    "c": 202,
    "r": 202,
    "o": 12,
    "t": "At siya'y nagmasid sa magkabikabilang dako, at nang siya'y walang makitang tao, ay kaniyang pinatay ang Egipcio at kaniyang tinabunan sa buhanginan."
  },
  {
    "i": 1566,
    "b": 1,
    "c": 202,
    "r": 202,
    "o": 13,
    "t": "At siya'y lumabas ng ikalawang araw, at, narito, na may dalawang lalaking Hebreo, na nagbababag: at kaniyang sinabi roon sa umaapi, Bakit mo sinasaktan ang iyong kasama?"
  },
  {
    "i": 1567,
    "b": 1,
    "c": 202,
    "r": 202,
    "o": 14,
    "t": "At sinabi niya, Sinong naglagay sa iyong pangulo at hukom sa amin? Iniisip mo bang patayin ako, na gaya ng pagpatay mo sa Egipcio? At natakot si Moises, at nagsabi, Tunay na ang bagay na yaon ay nahayag."
  },
  {
    "i": 1568,
    "b": 1,
    "c": 202,
    "r": 202,
    "o": 15,
    "t": "Nang mabalitaan nga ni Faraon ang bagay na ito, ay minithi niyang patayin si Moises. Datapuwa't si Moises ay tumakas sa harapan ni Faraon, at tumahan sa lupain ng Madian: at siya'y umupo sa tabi ng isang balon."
  },
  {
    "i": 1569,
    "b": 1,
    "c": 202,
    "r": 202,
    "o": 16,
    "t": "Ang saserdote nga sa Madian ay may pitong anak na babae: at sila'y naparoon at umigib ng tubig, at kanilang pinuno ang mga inuman upang painumin ang kawan ng kanilang ama."
  },
  {
    "i": 1570,
    "b": 1,
    "c": 202,
    "r": 202,
    "o": 17,
    "t": "At ang mga pastor ay dumating, at sila'y pinalayas: datapuwa't si Moises ay tumayo, at sila'y tinulungan, at pinainom ang kanilang kawan."
  },
  {
    "i": 1571,
    "b": 1,
    "c": 202,
    "r": 202,
    "o": 18,
    "t": "At nang sila'y dumating kay Raquel na kanilang ama, ay sinabi niya, Bakit kayo tumindig na madali ngayon?"
  },
  {
    "i": 1572,
    "b": 1,
    "c": 202,
    "r": 202,
    "o": 19,
    "t": "At kanilang sinabi, Ipinagsanggalang kami ng isang Egipcio sa kamay ng mga pastor, at saka iniigib pa niya kami ng tubig, at pinainom ang kawan."
  },
  {
    "i": 1573,
    "b": 1,
    "c": 202,
    "r": 202,
    "o": 20,
    "t": "At kaniyang sinabi sa mga anak niya, At saan naroon siya? bakit ninyo iniwan ang lalaking yaon? tawagin ninyo siya upang makakain ng tinapay."
  },
  {
    "i": 1574,
    "b": 1,
    "c": 202,
    "r": 202,
    "o": 21,
    "t": "At si Moises ay natuwa na makisuno sa lalaking yaon: at kaniyang pinapag-asawa kay Moises si Zephora na kaniyang anak."
  },
  {
    "i": 1575,
    "b": 1,
    "c": 202,
    "r": 202,
    "o": 22,
    "t": "At nanganak ng isang lalake, at kaniyang pinanganlan ng Gersom; sapagka't kaniyang sinabi, Ako'y nakipamayan sa ibang bayan."
  },
  {
    "i": 1576,
    "b": 1,
    "c": 202,
    "r": 202,
    "o": 23,
    "t": "At nangyari pagkaraan ng maraming araw na ang hari sa Egipto ay namatay; at ang mga anak ni Israel ay nagbuntong hininga dahil sa pagkaalipin, at sila'y dumaing at ang kanilang daing ay umabot sa Dios dahil sa pagkaalipin."
  },
  {
    "i": 1577,
    "b": 1,
    "c": 202,
    "r": 202,
    "o": 24,
    "t": "At dininig ng Dios ang kanilang hibik, at naalaala ng Dios ang kaniyang tipan kay Abraham, kay Isaac, at kay Jacob,"
  },
  {
    "i": 1578,
    "b": 1,
    "c": 202,
    "r": 202,
    "o": 25,
    "t": "At nilingap ng Dios ang mga anak ni Israel, at sila'y kinilala ng Dios."
  },
  {
    "i": 1579,
    "b": 1,
    "c": 203,
    "r": 203,
    "o": 1,
    "t": "Inalagaan nga ni Moises ang kawan ni Jethro na kaniyang biyanan, na saserdote sa Madian: at kaniyang pinatnubayan ang kawan sa likuran ng ilang, at napasa bundok ng Dios, sa Horeb."
  },
  {
    "i": 1580,
    "b": 1,
    "c": 203,
    "r": 203,
    "o": 2,
    "t": "At ang anghel ng Panginoon ay napakita sa kaniya, sa isang ningas ng apoy na mula sa gitna ng isang mababang punong kahoy; at siya'y nagmasid, at, narito, ang kahoy ay nagniningas sa apoy, at ang kahoy ay hindi natutupok."
  },
  {
    "i": 1581,
    "b": 1,
    "c": 203,
    "r": 203,
    "o": 3,
    "t": "At sinabi ni Moises, Ako'y liliko ngayon, at titingnan ko itong dakilang panoorin, kung bakit ang kahoy ay hindi natutupok."
  },
  {
    "i": 1582,
    "b": 1,
    "c": 203,
    "r": 203,
    "o": 4,
    "t": "At nang makita ng Panginoon na panonoorin niya, ay tinawag siya ng Dios mula sa gitna ng mababang punong kahoy, at sinabi, Moises, Moises. At kaniyang sinabi, Narito ako."
  },
  {
    "i": 1583,
    "b": 1,
    "c": 203,
    "r": 203,
    "o": 5,
    "t": "At sinabi, Huwag kang lumapit dito, hubarin mo ang iyong panyapak sa iyong mga paa, sapagka't ang dakong iyong kinatatayuan ay banal na lupa."
  },
  {
    "i": 1584,
    "b": 1,
    "c": 203,
    "r": 203,
    "o": 6,
    "t": "Bukod dito ay sinabi, Ako ang Dios ng iyong ama ang Dios ni Abraham, ang Dios ni Isaac, at ang Dios ni Jacob. At si Moises nga ay nagtakip ng kaniyang mukha; sapagka't siya'y natakot na tumingin sa Dios."
  },
  {
    "i": 1585,
    "b": 1,
    "c": 203,
    "r": 203,
    "o": 7,
    "t": "At sinabi ng Panginoon, Akin ngang nakita ang kadalamhatian ng aking bayan na nasa Egipto, at aking dininig ang kanilang daing dahil sa mga tagapagpaatag sa kanila; sapagka't talastas ko ang kanilang kapanglawan."
  },
  {
    "i": 1586,
    "b": 1,
    "c": 203,
    "r": 203,
    "o": 8,
    "t": "At ako'y bumaba upang iligtas sila sa kamay ng mga Egipcio at upang sila'y isampa sa isang mabuting lupain at malawak, mula sa lupaing yaon, sa isang lupaing binubukalan ng gatas at pulot sa dako ng Cananeo, at ng Hetheo, at ng Amorrheo, at ng Pherezeo, at ng Heveo at ng Jebuseo."
  },
  {
    "i": 1587,
    "b": 1,
    "c": 203,
    "r": 203,
    "o": 9,
    "t": "At ngayon narito, ang daing ng mga anak ni Israel ay umabot sa akin; saka aking nakita ang kapighatian na ipinipighati sa kanila ng mga Egipcio."
  },
  {
    "i": 1588,
    "b": 1,
    "c": 203,
    "r": 203,
    "o": 10,
    "t": "Halika nga ngayon, at ikaw ay aking susuguin kay Faraon, upang iyong ilabas sa Egipto ang aking bayan na mga anak ni Israel."
  },
  {
    "i": 1589,
    "b": 1,
    "c": 203,
    "r": 203,
    "o": 11,
    "t": "At sinabi ni Moises sa Dios, Sino ako, upang pumaroon kay Faraon, at upang ilabas sa Egipto ang mga anak ni Israel?"
  },
  {
    "i": 1590,
    "b": 1,
    "c": 203,
    "r": 203,
    "o": 12,
    "t": "At kaniyang sinabi, Tunay na ako'y sasaiyo; at ito'y magiging tanda sa iyo, na ikaw ay aking sinugo: pagka iyong nailabas na sa Egipto ang bayan ay maglilingkod kayo sa Dios sa bundok na ito."
  },
  {
    "i": 1591,
    "b": 1,
    "c": 203,
    "r": 203,
    "o": 13,
    "t": "At sinabi ni Moises sa Dios, Narito, pagdating ko sa mga anak ni Israel, at sasabihin ko sa kanila, Sinugo ako sa inyo ng Dios ng inyong mga magulang; at sasabihin nila sa akin: Ano ang kaniyang pangalan? anong sasabihin ko sa kanila?"
  },
  {
    "i": 1592,
    "b": 1,
    "c": 203,
    "r": 203,
    "o": 14,
    "t": "At sinabi ng Dios kay Moises, AKO YAONG AKO NGA; at kaniyang sinabi, Ganito ang sasabihin mo sa mga anak ni Israel, Sinugo ako sa inyo ni AKO NGA."
  },
  {
    "i": 1593,
    "b": 1,
    "c": 203,
    "r": 203,
    "o": 15,
    "t": "At sinabi pa ng Dios kay Moises, Ganito ang sasabihin mo sa mga anak ni Israel, Sinugo ako sa inyo ng Panginoon, ng Dios ng inyong mga magulang, ng Dios ni Abraham, ng Dios ni Isaac, at ng Dios ni Jacob: ito ang aking pangalan magpakailan man, at ito ang aking pinakaalaala sa lahat ng mga lahi."
  },
  {
    "i": 1594,
    "b": 1,
    "c": 203,
    "r": 203,
    "o": 16,
    "t": "Yumaon ka at tipunin mo ang mga matanda sa Israel, at sabihin mo sa kanila, Ang Panginoon, ang Dios ng inyong mga magulang, ang Dios ni Abraham, ni Isaac, at ni Jacob; ay napakita sa akin, na nagsasabi, tunay na kayo'y aking dinalaw, at aking nakita ang ginagawa sa inyo sa Egipto."
  },
  {
    "i": 1595,
    "b": 1,
    "c": 203,
    "r": 203,
    "o": 17,
    "t": "At aking sinabi, Aking aalisin kayo sa kapighatian sa Egipto at dadalhin ko kayo, sa lupain ng Cananeo, at ng Hetheo, at ng Amorrheo, at ng Pherezeo, at ng Heveo, at ng Jebuseo, sa isang lupaing binubukalan ng gatas at pulot."
  },
  {
    "i": 1596,
    "b": 1,
    "c": 203,
    "r": 203,
    "o": 18,
    "t": "At kanilang didinggin ang iyong tinig: at ikaw ay paroroon, ikaw at ang mga matanda sa Israel, sa hari sa Egipto, at inyong sasabihin sa kaniya, Ang Panginoon, ang Dios ng mga Hebreo, ay nakipagtagpo sa amin: at ngayo'y pahintulutan mo kami na maglakbay, na tatlong araw sa ilang, upang kami ay makapaghain sa Panginoon naming Dios."
  },
  {
    "i": 1597,
    "b": 1,
    "c": 203,
    "r": 203,
    "o": 19,
    "t": "At talastas ko, na hindi kayo pababayaang yumaon ng hari sa Egipto, kung hindi sa pamamagitan ng isang makapangyarihang kamay."
  },
  {
    "i": 1598,
    "b": 1,
    "c": 203,
    "r": 203,
    "o": 20,
    "t": "At aking iuunat ang aking kamay, at sasaktan ko ang Egipto ng aking buong kababalaghan na aking gagawin sa gitna niyaon at pagkatapos niyaon ay pahihintulutan niya kayong yumaon."
  },
  {
    "i": 1599,
    "b": 1,
    "c": 203,
    "r": 203,
    "o": 21,
    "t": "At pagkakalooban ko ang bayang ito ng biyaya sa paningin ng mga Egipcio: ay mangyayari, na pagyaon ninyo, ay hindi kayo yayaong walang dala:"
  }
]
