[
  {
    "i": 400,
    "b": 0,
    "c": 117,
    "r": 117,
    "o": 4,
    "t": "Tungkol sa akin, narito, ang aking tipan ay sumasaiyo, at ikaw ang magiging ama ng maraming bansa."
  },
  {
    "i": 401,
    "b": 0,
    "c": 117,
    "r": 117,
    "o": 5,
    "t": "At hindi na tatawagin ang pangalan mong Abram, kundi Abraham ang magiging iyong pangalan; sapagka't ikaw ay ginawa kong ama ng maraming bansa."
  },
  {
    "i": 402,
    "b": 0,
    "c": 117,
    "r": 117,
    "o": 6,
    "t": "At ikaw ay aking gagawing totoong palaanakin at papanggagalingin ko sa iyo ang mga bansa; at magbubuhat sa iyo ang mga hari."
  },
  {
    "i": 403,
    "b": 0,
    "c": 117,
    "r": 117,
    "o": 7,
    "t": "At aking papagtitibayin ang aking tipan sa iyo at sa iyong binhi pagkamatay mo sa buong kalahian nila, na tipang walang hanggan, na ako'y magiging iyong Dios, at ng iyong binhi, pagkamatay mo."
  },
  {
    "i": 404,
    "b": 0,
    "c": 117,
    "r": 117,
    "o": 8,
    "t": "At ibibigay ko sa iyo, at sa iyong binhi, pagkamatay mo, ang lupaing iyong mga pinaglakbayan, ang buong lupain ng Canaan, na pag-aaring walang hanggan at ako ang magiging Dios nila."
  },
  {
    "i": 405,
    "b": 0,
    "c": 117,
    "r": 117,
    "o": 9,
    "t": "At sinabi pa ng Dios kay Abraham, At tungkol sa iyo, iingatan mo ang aking tipan, iingatan mo at ng iyong binhi pagkamatay mo, sa buong kalahian nila."
  },
  {
    "i": 406,
    "b": 0,
    "c": 117,
    "r": 117,
    "o": 10,
    "t": "Ito ang aking tipan na inyong iingatan sa akin at sa inyo, at ng iyong binhi, pagkamatay mo; tutuliin ang bawa't lalake sa inyo."
  },
  {
    "i": 407,
    "b": 0,
    "c": 117,
    "r": 117,
    "o": 11,
    "t": "At kayo'y tutuliin sa laman ng inyong balat ng masama; at ito ang magiging tanda ng aking tipan sa inyo."
  },
  {
    "i": 408,
    "b": 0,
    "c": 117,
    "r": 117,
    "o": 12,
    "t": "At ang may walong araw ay tutuliin sa inyo, ang bawa't lalake sa buong kalahian ninyo; ang ipinanganak sa bahay, o ang binili ng salapi sa sinomang taga ibang lupa na hindi sa iyong lahi."
  },
  {
    "i": 409,
    "b": 0,
    "c": 117,
    "r": 117,
    "o": 13,
    "t": "Ang ipinanganak sa bahay at ang binili ng iyong salapi, ay dapat tuliin: at ang aking tipan ay sasa iyong laman na pinakatipang walang hanggan."
  },
  {
    "i": 410,
    "b": 0,
    "c": 117,
    "r": 117,
    "o": 14,
    "t": "At ang lalaking hindi tuli, na hindi tinuli ang laman ng kaniyang balat ng masama, ang taong yaon ay mahihiwalay sa kaniyang bayan; sinira niya ang aking tipan."
  },
  {
    "i": 411,
    "b": 0,
    "c": 117,
    "r": 117,
    "o": 15,
    "t": "At sinabi ng Dios kay Abraham, Tungkol kay Sarai na iyong asawa, ay huwag mo nang tatawagin ang kaniyang pangalang Sarai, kundi Sara ang magiging kaniyang pangalan."
  },
  {
    "i": 412,
    "b": 0,
    "c": 117,
    "r": 117,
    "o": 16,
    "t": "At akin siyang pagpapalain, at saka sa kaniya'y bibigyan kita ng anak: oo, siya'y aking pagpapalain, at magiging ina ng mga bansa; ang mga hari ng mga bayan ay magmumula sa kaniya."
  },
  {
    "i": 413,
    "b": 0,
    "c": 117,
    "r": 117,
    "o": 17,
    "t": "Nang magkagayo'y nagpatirapa si Abraham, at nagtawa, at nasabi sa kaniyang sarili, Magkakaanak kaya siya na may isang daang taon na? at manganak pa kaya si Sara na may siyam na pung taon na?"
  },
  {
    "i": 414,
    "b": 0,
    "c": 117,
    "r": 117,
    "o": 18,
    "t": "At sinabi ni Abraham sa Dios, Kahimanawari, si Ismael ay mabuhay sa harapan mo!"
  },
  {
    "i": 415,
    "b": 0,
    "c": 117,
    "r": 117,
    "o": 19,
    "t": "At sinabi ng Dios, Hindi, kundi ang iyong asawang si Sara ay magkakaanak sa iyo; at tatawagin mo ang kaniyang ngalang Isaac; at aking pagtitibayin ang aking tipan sa kaniya ng pinakatipang walang hanggan, sa kaniyang lahi pagkamatay niya."
  },
  {
    "i": 416,
    "b": 0,
    "c": 117,
    "r": 117,
    "o": 20,
    "t": "At tungkol kay Ismael, ay dininig din kita. Narito't aking pinagpala siya, at siya'y aking papagaanakin ng marami, at siya'y aking pararamihin ng di kawasa; labing dalawang prinsipe ang kaniyang magiging anak, at siya'y gagawin kong malaking bansa."
  },
  {
    "i": 417,
    "b": 0,
    "c": 117,
    "r": 117,
    "o": 21,
    "t": "Nguni't ang aking tipan ay pagtitibayin ko kay Isaac na iaanak sa iyo ni Sara, sa tadhanang araw, sa taong darating."
  },
  {
    "i": 418,
    "b": 0,
    "c": 117,
    "r": 117,
    "o": 22,
    "t": "At nang matapos na makipagusap sa kaniya, ay napaitaas ang Dios mula sa piling ni Abraham."
  },
  {
    "i": 419,
    "b": 0,
    "c": 117,
    "r": 117,
    "o": 23,
    "t": "At ipinagsama ni Abraham si Ismael, na kaniyang anak, at ang lahat na ipinanganak sa kaniyang bahay, at ang lahat ng binili niya ng kaniyang salapi, ang lahat ng lalake sa mga lalaking kasangbahay ni Abraham, at tinuli ang laman ng kanilang balat ng masama ng araw ding yaon, ayon sa sinabi ng Dios sa kaniya."
  },
  {
    "i": 420,
    "b": 0,
    "c": 117,
    "r": 117,
    "o": 24,
    "t": "At si Abraham ay may siyam na pu't siyam na taon, nang tuliin ang laman ng kaniyang balat ng masama."
  },
  {
    "i": 421,
    "b": 0,
    "c": 117,
    "r": 117,
    "o": 25,
    "t": "At si Ismael ay may labing tatlong taon, nang tuliin ang laman ng kaniyang balat ng masama."
  },
  {
    "i": 422,
    "b": 0,
    "c": 117,
    "r": 117,
    "o": 26,
    "t": "Nang araw ding yaon tinuli si Abraham, at si Ismael na kaniyang anak."
  },
  {
    "i": 423,
    "b": 0,
    "c": 117,
    "r": 117,
    "o": 27,
    "t": "At lahat ng lalaking kasangbahay niya, maging ang mga ipinanganak sa bahay, at ang mga binili ng salapi sa taga ibang lupain, ay pinagtuling kasama niya."
  },
  {
    "i": 424,
    "b": 0,
    "c": 118,
    "r": 118,
    "o": 1,
    "t": "At napakita ang Panginoon sa kaniya sa mga punong encina ni Mamre, habang siya'y nakaupo sa pintuan ng tolda, ng kainitan ng araw."
  },
  {
    "i": 425,
    "b": 0,
    "c": 118,
    "r": 118,
    "o": 2,
    "t": "At itiningin ang kaniyang mga mata at nagmalas, at, narito't tatlong lalake ay nakatayo sa tabi niya: at pagkakita niya sa kanila, ay tinakbo niya upang sila'y salubungin mula sa pintuan ng tolda, at yumukod siya sa lupa."
  },
  {
    "i": 426,
    "b": 0,
    "c": 118,
    "r": 118,
    "o": 3,
    "t": "At nagsabi, Panginoon ko, kung ngayo'y nakasumpong ako ng biyaya sa iyong paningin, ay ipinamamanhik ko sa iyo, na huwag mong lagpasan ang iyong lingkod."
  },
  {
    "i": 427,
    "b": 0,
    "c": 118,
    "r": 118,
    "o": 4,
    "t": "Itulot mong dalhan kayo rito ng kaunting tubig, at maghugas kayo ng inyong mga paa, at mangagpahinga kayo sa lilim ng kahoy."
  },
  {
    "i": 428,
    "b": 0,
    "c": 118,
    "r": 118,
    "o": 5,
    "t": "At magdadala ako ng isang subong tinapay at inyong palakasin ang inyong puso; at pagkatapos ay magsisipagtuloy kayo: yamang kayo'y naparito sa inyong lingkod, At nagsipagsabi, Mangyari ang ayon sa iyong sinabi."
  },
  {
    "i": 429,
    "b": 0,
    "c": 118,
    "r": 118,
    "o": 6,
    "t": "At si Abraham ay nagmadaling napasa tolda ni Sara, at sinabi, Maghanda ka agad ng tatlong takal ng mainam na harina, iyong tapayin at gawin mong mga munting tinapay."
  },
  {
    "i": 430,
    "b": 0,
    "c": 118,
    "r": 118,
    "o": 7,
    "t": "At tumakbo si Abraham sa bakahan at nagdala ng isang bata at mabuting guya, at ibinigay sa alipin; at siya'y nagmadali, upang lutuin."
  },
  {
    "i": 431,
    "b": 0,
    "c": 118,
    "r": 118,
    "o": 8,
    "t": "At siya'y kumuha ng mantekilla, at ng gatas, at ng guyang niluto niya, at inihain sa harapan nila; at siya'y tumayo sa siping nila sa lilim ng punong kahoy; at sila'y nagsikain."
  },
  {
    "i": 432,
    "b": 0,
    "c": 118,
    "r": 118,
    "o": 9,
    "t": "At sinabi nila sa kaniya, Saan naroon si Sara na iyong asawa? At sinabi niya Narito, nasa tolda."
  },
  {
    "i": 433,
    "b": 0,
    "c": 118,
    "r": 118,
    "o": 10,
    "t": "At sinabi niya, Walang salang di ako babalik sa iyo sa ganitong panahon ng taong darating; at narito't si Sara na iyong asawa ay magkakaanak ng isang lalake. At narinig ni Sara sa pintuan ng tolda, na nasa likod niya."
  },
  {
    "i": 434,
    "b": 0,
    "c": 118,
    "r": 118,
    "o": 11,
    "t": "Si Abraham at si Sara nga'y matatanda na, at lipas na sa panahon; at tinigilan na si Sara ng kaugalian ng mga babae."
  },
  {
    "i": 435,
    "b": 0,
    "c": 118,
    "r": 118,
    "o": 12,
    "t": "At nagtawa si Sara sa kaniyang sarili, na sinasabi, Pagkatapos na ako'y tumanda ay magtatamo ako ng kaligayahan, at matanda na rin pati ng panginoon ko?"
  },
  {
    "i": 436,
    "b": 0,
    "c": 118,
    "r": 118,
    "o": 13,
    "t": "At sinabi ng Panginoon kay Abraham, Bakit tumawa si Sara, na sinasabi, Tunay kayang ako'y manganganak, na matanda na ako?"
  },
  {
    "i": 437,
    "b": 0,
    "c": 118,
    "r": 118,
    "o": 14,
    "t": "May anomang bagay kayang napakahirap sa Panginoon? Sa tadhanang panahon ay babalik ako sa iyo, sa taong darating, at si Sara ay magkakaanak ng isang lalake."
  },
  {
    "i": 438,
    "b": 0,
    "c": 118,
    "r": 118,
    "o": 15,
    "t": "Nang magkagayo'y nagkaila si Sara, na sinasabi, Hindi ako tumawa, sapagka't siya'y natakot. Nguni't sinabi niya, Hindi gayon; kundi ikaw ay tumawa."
  },
  {
    "i": 439,
    "b": 0,
    "c": 118,
    "r": 118,
    "o": 16,
    "t": "At nangagtindig doon ang mga lalake, at nangagsitingin sa dakong Sodoma; at sinamahan sila ni Abraham, upang ihatid sila sa daan."
  },
  {
    "i": 440,
    "b": 0,
    "c": 118,
    "r": 118,
    "o": 17,
    "t": "At sinabi ng Panginoon, Ililihim ko ba kay Abraham ang aking gagawin;"
  },
  {
    "i": 441,
    "b": 0,
    "c": 118,
    "r": 118,
    "o": 18,
    "t": "Dangang si Abraham ay tunay na magiging isang bansang malaki at matibay, at pagpapalain sa kaniya ang lahat ng bansa sa lupa?"
  },
  {
    "i": 442,
    "b": 0,
    "c": 118,
    "r": 118,
    "o": 19,
    "t": "Sapagka't siya'y aking kinilala, upang siya'y magutos sa kaniyang mga anak at sa kaniyang sangbahayan pagkamatay niya, na maingatan nila ang daan ng Panginoon, na gumawa ng kabanalan, at kahatulan; upang padatnin ng Panginoon, kay Abraham ang kaniyang ipinangako tungkol sa kaniya."
  },
  {
    "i": 443,
    "b": 0,
    "c": 118,
    "r": 118,
    "o": 20,
    "t": "At sinabi ng Panginoon, Sapagka't ang sigaw ng Sodoma at Gomorra ay malakas, at sapagka't ang kasalanan nila ay napakalubha;"
  },
  {
    "i": 444,
    "b": 0,
    "c": 118,
    "r": 118,
    "o": 21,
    "t": "Ay bababa ako ngayon at titingnan ko kung ginawa nga ang ayon sa sigaw na dumarating hanggang sa akin; at kung hindi ay aking malalaman."
  },
  {
    "i": 445,
    "b": 0,
    "c": 118,
    "r": 118,
    "o": 22,
    "t": "At ang mga lalake ay nagsilayo roon at nagsitungo sa Sodoma datapuwa't si Abraham ay nakatayo pa sa harapan ng Panginoon."
  },
  {
    "i": 446,
    "b": 0,
    "c": 118,
    "r": 118,
    "o": 23,
    "t": "At lumapit si Abraham, at nagsabi, Ang mga banal ba ay iyong lilipuling kasama ng mga masama?"
  },
  {
    "i": 447,
    "b": 0,
    "c": 118,
    "r": 118,
    "o": 24,
    "t": "Kung sakaling may limang pung banal sa loob ng bayan: lilipulin mo ba, at di mo patatawarin ang dakong yaon, alangalang sa limang pung banal na nasa loob niyaon?"
  },
  {
    "i": 448,
    "b": 0,
    "c": 118,
    "r": 118,
    "o": 25,
    "t": "Malayo nawa sa iyo ang paggawa ng ganito, na ang banal ay iyong pataying kasama ng masama, anopa't ang banal ay mapara sa masama; malayo nawa ito sa iyo: di ba gagawa ng matuwid ang Hukom ng buong lupa?"
  },
  {
    "i": 449,
    "b": 0,
    "c": 118,
    "r": 118,
    "o": 26,
    "t": "At sinabi ng Panginoon, Kung makasumpong ako sa Sodoma ng limang pung banal sa loob ng bayan, patatawarin ko ang buong dakong yaon, alangalang sa kanila."
  },
  {
    "i": 450,
    "b": 0,
    "c": 118,
    "r": 118,
    "o": 27,
    "t": "At sumagot si Abraham, at nagsabi, Narito, ngayo'y nangahas akong magsalita sa Panginoon, akong alabok at abo lamang:"
  },
  {
    "i": 451,
    "b": 0,
    "c": 118,
    "r": 118,
    "o": 28,
    "t": "Kung sakaling magkukulang ng lima sa limang pung banal: lilipulin mo ba, dahil sa limang kulang, ang buong bayan? At sinabi niya, Hindi ko lilipulin kung makasumpong ako roon ng apat na pu't lima."
  },
  {
    "i": 452,
    "b": 0,
    "c": 118,
    "r": 118,
    "o": 29,
    "t": "At siya'y muling nagsalita pa sa kaniya, at nagsabi, Marahil ay may masusumpungang apat na pu. At sinabi niya, Hindi ko gagawin, alangalang sa apat na pu."
  },
  {
    "i": 453,
    "b": 0,
    "c": 118,
    "r": 118,
    "o": 30,
    "t": "At sinabi niya, Oh huwag magalit ang Panginoon, at ako'y magsasalita: kung sakaling may masusumpungan doong tatlong pu. At sinabi niya, Hindi ko gagawin kung makakasumpong ako roon ng tatlong pu."
  },
  {
    "i": 454,
    "b": 0,
    "c": 118,
    "r": 118,
    "o": 31,
    "t": "At kaniyang sinabi, Narito ngayon, ako'y nangahas na magsalita sa Panginoon: kung sakaling may masusumpungan doong dalawang pu. At sinabi niya, Hindi ko lilipulin, alangalang sa dalawang pu."
  },
  {
    "i": 455,
    "b": 0,
    "c": 118,
    "r": 118,
    "o": 32,
    "t": "At sinabi niya, Oh huwag magalit ang Panginoon at magsasalita na lamang akong minsan: kung sakaling may masusumpungan doong sangpu: at sinabi niya, Hindi ko lilipulin, alangalang sa sangpu."
  },
  {
    "i": 456,
    "b": 0,
    "c": 118,
    "r": 118,
    "o": 33,
    "t": "At ang Panginoon ay nagpatuloy, pagkatapos na makipagusap kay Abraham: at si Abraham ay nagbalik sa kaniyang dako."
  },
  {
    "i": 457,
    "b": 0,
    "c": 119,
    "r": 119,
    "o": 1,
    "t": "At nagsidating ang dalawang anghel sa Sodoma, nang nagtatakip silim; at si Lot ay nakaupo sa pintuang-bayan ng Sodoma: at sila'y nakita ni Lot, at nagtindig upang salubungin sila; at iniyukod ang mukha sa lupa;"
  },
  {
    "i": 458,
    "b": 0,
    "c": 119,
    "r": 119,
    "o": 2,
    "t": "At nagsabi, Ngayon nga mga panginoon ko, ipinamamanhik ko sa inyo na kayo'y magsiliko at magsipasok sa bahay ng inyong lingkod, at kayo'y matira sa buong magdamag, at maghugas ng inyong mga paa, at sa madaling araw ay magsipagbangon kayo at magpatuloy ng inyong paglakad. At kanilang sinabi, Hindi, kundi sa langsangan mananahan kami sa buong magdamag."
  },
  {
    "i": 459,
    "b": 0,
    "c": 119,
    "r": 119,
    "o": 3,
    "t": "At kaniyang pinakapilit sila; at sila'y nagsiliko, at nagsipasok sa kaniyang bahay; at sila'y kaniyang pinaghandaan, at ipinagluto ng mga tinapay na walang levadura, at nagsikain."
  },
  {
    "i": 460,
    "b": 0,
    "c": 119,
    "r": 119,
    "o": 4,
    "t": "Datapuwa't bago nagsihiga, ang bahay ay kinulong ng mga tao sa bayan sa makatuwid baga'y ng mga tao sa Sodoma, na mga binata at gayon din ng mga matanda ng buong bayan sa buong palibot;"
  },
  {
    "i": 461,
    "b": 0,
    "c": 119,
    "r": 119,
    "o": 5,
    "t": "At kanilang tinawagan si Lot, at sinabi sa kaniya, Saan nangaroon ang mga lalaking dumating sa iyo ng gabing ito? ilabas mo sila sa amin upang kilalanin namin sila."
  },
  {
    "i": 462,
    "b": 0,
    "c": 119,
    "r": 119,
    "o": 6,
    "t": "At nilabas sila ni Lot sa pintuan, at isinara ang pinto sa likuran niya."
  },
  {
    "i": 463,
    "b": 0,
    "c": 119,
    "r": 119,
    "o": 7,
    "t": "At sinabi niya, Ipinamamanhik ko sa inyo, mga kapatid ko, na huwag kayong gumawa ng ganiyang kasamaan."
  },
  {
    "i": 464,
    "b": 0,
    "c": 119,
    "r": 119,
    "o": 8,
    "t": "Narito, ngayon, may dalawa akong anak na babae, na hindi nakakilala ng lalake; ipinamamanhik ko sa inyo, na sila'y aking ilalabas sa inyo, at gawin ninyo sa kanila ang magalingin ninyo sa inyong paningin: huwag lamang ninyong gawan ng anoman ang mga lalaking ito; yamang sila'y nangasa silong ng aking bubungan."
  },
  {
    "i": 465,
    "b": 0,
    "c": 119,
    "r": 119,
    "o": 9,
    "t": "At sinabi nila, Umurong ka! At sinabi pa nila, Ang taong ito'y naparito upang makipamayan, at ibig niyang maging hukom: ngayon nga'y gagawan ka namin ng lalong masama kay sa kanila. At kanilang ipinagtulakan ang lalaking si Lot, at nagsilapit upang sirain ang pintuan."
  },
  {
    "i": 466,
    "b": 0,
    "c": 119,
    "r": 119,
    "o": 10,
    "t": "Datapuwa't iniunat ng mga lalake ang kanilang kamay at binatak si Lot sa loob ng bahay at kanilang sinarhan ang pintuan."
  },
  {
    "i": 467,
    "b": 0,
    "c": 119,
    "r": 119,
    "o": 11,
    "t": "At ang mga taong nangasa pintuan ng bahay ay mga pinagbulag nila, ang munti't malaki: ano pa't sila'y nangayamot sa paghahanap ng pintuan."
  },
  {
    "i": 468,
    "b": 0,
    "c": 119,
    "r": 119,
    "o": 12,
    "t": "At sinabi ng mga lalake kay Lot, Mayroon ka pa ritong kamaganakan? Ang iyong mga manugang, at ang iyong mga anak na lalake at babae, at ang lahat ng iyong tinatangkilik sa bayan: ay ipagaalis mo sa dakong ito:"
  },
  {
    "i": 469,
    "b": 0,
    "c": 119,
    "r": 119,
    "o": 13,
    "t": "Sapagka't aming lilipulin ang dakong ito dahil sa napakalakas ang kanilang sigaw sa harap ng Panginoon; at kami ay sinugo ng Panginoon upang aming lipulin."
  },
  {
    "i": 470,
    "b": 0,
    "c": 119,
    "r": 119,
    "o": 14,
    "t": "At si Lot ay lumabas, at pinagsabihan niya ang kaniyang mga manugang na nagasawa sa kaniyang mga anak na babae, at sinabi, Magtindig kayo, magsialis kayo sa dakong ito; sapagka't gugunawin ng Panginoon ang bayan. Datapuwa't ang akala ng kaniyang mga manugang ay nagbibiro siya."
  },
  {
    "i": 471,
    "b": 0,
    "c": 119,
    "r": 119,
    "o": 15,
    "t": "At nang umumaga ay pinapagmadali ng mga anghel si Lot, na sinasabi, Magbangon ka, ipagsama mo ang iyong asawa at ang iyong dalawang anak na babae na narito, baka pati ikaw ay madamay sa parusa sa bayan."
  },
  {
    "i": 472,
    "b": 0,
    "c": 119,
    "r": 119,
    "o": 16,
    "t": "Datapuwa't siya'y nagluluwat; at hinawakan ng mga lalake ang kaniyang kamay, at ang kamay ng kaniyang asawa, at ang kamay ng kaniyang dalawang anak na babae; sa habag sa kaniya ng Panginoon: at siya'y kanilang inilabas, at siya'y kanilang inilagay sa labas ng bayan."
  },
  {
    "i": 473,
    "b": 0,
    "c": 119,
    "r": 119,
    "o": 17,
    "t": "At nangyari, na nang sila'y mailabas na nila, ay sinabi, Itakas mo ang iyong buhay; huwag kang lumingon o huminto man sa buong kapatagan; tumakas ka hanggang sa bundok, baka ikaw ay mamatay."
  },
  {
    "i": 474,
    "b": 0,
    "c": 119,
    "r": 119,
    "o": 18,
    "t": "At sinabi sa kanila ni Lot, Huwag ganiyan, panginoon ko:"
  },
  {
    "i": 475,
    "b": 0,
    "c": 119,
    "r": 119,
    "o": 19,
    "t": "Narito, ngayo't ang lingkod mo ay nakasumpong ng biyaya sa iyong paningin, at pinakalaki mo ang iyong awang ipinakita sa akin sa pagliligtas ng aking buhay; at ako'y di makatatakas sa bundok, baka ako'y abutan ng sama, at ako'y mamatay."
  },
  {
    "i": 476,
    "b": 0,
    "c": 119,
    "r": 119,
    "o": 20,
    "t": "Narito, ang bayang ito ay malapit takasan at maliit: Oh tulutan mong tumakas ako roon, (di ba yao'y maliit?) at mabubuhay ako."
  },
  {
    "i": 477,
    "b": 0,
    "c": 119,
    "r": 119,
    "o": 21,
    "t": "At sinabi sa kaniya, Narito, sa bagay mang ito ay pinayagan din kita, na hindi ko gugunawin ang bayang iyong sinalita."
  },
  {
    "i": 478,
    "b": 0,
    "c": 119,
    "r": 119,
    "o": 22,
    "t": "Magmadali ka, tumakas ka roon; sapagka't wala akong magagawa hanggang sa dumating ka roon. Kaya't ang pangalang itinawag sa bayang yaon ay Zoar."
  },
  {
    "i": 479,
    "b": 0,
    "c": 119,
    "r": 119,
    "o": 23,
    "t": "Ang araw ay nakalitaw na sa lupa nang dumating si Lot sa Zoar."
  },
  {
    "i": 480,
    "b": 0,
    "c": 119,
    "r": 119,
    "o": 24,
    "t": "Nang magkagayo'y nagpaulan ang Panginoon sa Sodoma at Gomorra ng azufre at apoy mula sa Panginoon na buhat sa langit;"
  },
  {
    "i": 481,
    "b": 0,
    "c": 119,
    "r": 119,
    "o": 25,
    "t": "At ginunaw niya ang mga bayang yaon, at ang buong Kapatagan at ang lahat ng nangananahan sa mga bayang yaon, at ang tumutubo sa lupang yaon."
  },
  {
    "i": 482,
    "b": 0,
    "c": 119,
    "r": 119,
    "o": 26,
    "t": "Datapuwa't ang asawa ni Lot ay lumingon sa likuran ni Lot, at naging haliging asin."
  },
  {
    "i": 483,
    "b": 0,
    "c": 119,
    "r": 119,
    "o": 27,
    "t": "At si Abraham ay sumampang maaga ng kinaumagahan sa dakong kinatayuan niya sa harap ng Panginoon."
  },
  {
    "i": 484,
    "b": 0,
    "c": 119,
    "r": 119,
    "o": 28,
    "t": "At siya'y tumingin sa dakong Sodoma at Gomorra, at sa buong lupain ng Kapatagan, at tumanaw, at narito, ang usok ng lupain ay napaiilanglang na parang usok ng isang hurno."
  },
  {
    "i": 485,
    "b": 0,
    "c": 119,
    "r": 119,
    "o": 29,
    "t": "At nangyari, na nang gunawin ng Dios ang mga bayan ng Kapatagan, na naalaala ng Dios si Abraham, at pinalabas si Lot, mula sa gitna ng pinaggunawan, nang gunawin ang mga bayan na kinatitirahan ni Lot."
  },
  {
    "i": 486,
    "b": 0,
    "c": 119,
    "r": 119,
    "o": 30,
    "t": "At sumampa si Lot mula sa Zoar at tumira sa bundok, at ang kaniyang dalawang anak na babae na kasama niya; sapagka't siya'y natakot na tumira sa Zoar: at siya'y tumira sa isang yungib, siya at ang kaniyang dalawang anak na babae."
  },
  {
    "i": 487,
    "b": 0,
    "c": 119,
    "r": 119,
    "o": 31,
    "t": "At sinabi ng panganay sa bunso: Ang ating ama ay matanda, at walang lalake sa lupa na sumiping sa atin, ayon sa ugali ng sangkalupaan:"
  },
  {
    "i": 488,
    "b": 0,
    "c": 119,
    "r": 119,
    "o": 32,
    "t": "Halika, painumin natin ng alak ang ating ama, at tayo'y sumiping sa kaniya; upang mapalagi natin ang binhi ng ating ama."
  },
  {
    "i": 489,
    "b": 0,
    "c": 119,
    "r": 119,
    "o": 33,
    "t": "At pinainom nila ng alak ang kanilang ama ng gabing yaon: at pumasok ang panganay at sumiping sa kaniyang ama; at hindi naalaman, ng ama nang siya'y mahiga ni nang siya'y magbangon."
  },
  {
    "i": 490,
    "b": 0,
    "c": 119,
    "r": 119,
    "o": 34,
    "t": "At nangyari nang kinabukasan, na sinabi ng panganay sa bunso. Narito, ako'y sumiping kagabi sa aking ama; painumin din natin ng alak sa gabing ito; at pumasok ka, at sumiping ka sa kaniya; upang mapalagi natin ang binhi ng ating ama."
  },
  {
    "i": 491,
    "b": 0,
    "c": 119,
    "r": 119,
    "o": 35,
    "t": "At pinainom din nila ng alak ang kanilang ama ng gabing yaon: at nagtindig ang bunso, at sumiping sa ama; at hindi naalaman ng ama nang siya'y mahiga, ni nang siya'y magbangon."
  },
  {
    "i": 492,
    "b": 0,
    "c": 119,
    "r": 119,
    "o": 36,
    "t": "Sa ganito'y kapuwa nagdalangtao ang mga anak ni Lot sa pamamagitan ng kanilang ama."
  },
  {
    "i": 493,
    "b": 0,
    "c": 119,
    "r": 119,
    "o": 37,
    "t": "At nanganak ang panganay ng isang lalake, at tinawag ang kaniyang ngalang Moab: na siya ngang ama ng mga Moabita, hanggang sa araw na ito."
  },
  {
    "i": 494,
    "b": 0,
    "c": 119,
    "r": 119,
    "o": 38,
    "t": "At ang bunso ay nanganak din ng isang lalake, at tinawag ang kaniyang pangalang Ben-ammi: na siya ngang ama ng mga anak ni Ammon, hanggang ngayon."
  },
  {
    "i": 495,
    "b": 0,
    "c": 120,
    "r": 120,
    "o": 1,
    "t": "At mula roon ay naglakbay si Abraham sa dakong lupain ng Timugan, at tumahan sa pagitan ng Cades at Shur; at siya'y nakipamayan sa Gerar."
  },
  {
    "i": 496,
    "b": 0,
    "c": 120,
    "r": 120,
    "o": 2,
    "t": "At sinabi ni Abraham tungkol kay Sara na kaniyang asawa, Siya'y aking kapatid; at si Abimelech na hari sa Gerar, ay nagsugo at kinuha si Sara."
  },
  {
    "i": 497,
    "b": 0,
    "c": 120,
    "r": 120,
    "o": 3,
    "t": "Datapuwa't naparoon ang Dios kay Abimelech sa panaginip sa gabi, at sa kaniya'y sinabi, Narito, ikaw ay dili iba't isang patay dahil sa babaing iyong kinuha; sapagka't siya'y asawa ng isang lalake."
  },
  {
    "i": 498,
    "b": 0,
    "c": 120,
    "r": 120,
    "o": 4,
    "t": "Nguni't si Abimelech ay hindi pa, nakasisiping sa kaniya: at nagsabi, Panginoon, papatayin mo ba pati ng isang bansang banal?"
  },
  {
    "i": 499,
    "b": 0,
    "c": 120,
    "r": 120,
    "o": 5,
    "t": "Hindi ba siya rin ang nagsabi sa akin, Siya'y aking kapatid? at si Sara man ay nagsabi, Siya'y aking kapatid; sa katapatang loob ng aking puso, at kawalang sala ng aking mga kamay, ay ginawa ko ito."
  }
]
