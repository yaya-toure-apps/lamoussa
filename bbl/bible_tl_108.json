[
  {
    "i": 10800,
    "b": 12,
    "c": 1315,
    "r": 1315,
    "o": 7,
    "t": "Sa mga anak ni Gersom: si Joel na pinuno, at ang kaniyang mga kapatid, isang daan at tatlongpu;"
  },
  {
    "i": 10801,
    "b": 12,
    "c": 1315,
    "r": 1315,
    "o": 8,
    "t": "Sa mga anak ni Elisaphan: si Semeias na pinuno, at ang kaniyang mga kapatid, dalawang daan:"
  },
  {
    "i": 10802,
    "b": 12,
    "c": 1315,
    "r": 1315,
    "o": 9,
    "t": "Sa mga anak ni Hebron: si Eliel na pinuno, at ang kaniyang mga kapatid, walongpu;"
  },
  {
    "i": 10803,
    "b": 12,
    "c": 1315,
    "r": 1315,
    "o": 10,
    "t": "Sa mga anak ni Uzziel: si Aminadab na pinuno, at ang kaniyang mga kapatid, isang daan at labing dalawa."
  },
  {
    "i": 10804,
    "b": 12,
    "c": 1315,
    "r": 1315,
    "o": 11,
    "t": "At ipinatawag ni David si Sadoc at si Abiathar na mga saserdote, at ang mga Levita, si Uriel, si Asaias, at si Joel, si Semeias, at si Eliel, at si Aminadab,"
  },
  {
    "i": 10805,
    "b": 12,
    "c": 1315,
    "r": 1315,
    "o": 12,
    "t": "At sinabi sa kanila, Kayo ang mga pinuno sa mga sangbahayan ng mga magulang ng mga Levita: magpakabanal kayo, at gayon din ang inyong mga kapatid, upang inyong maiahon ang kaban ng Panginoon, ng Dios ng Israel, hanggang sa dakong aking pinaghandaan."
  },
  {
    "i": 10806,
    "b": 12,
    "c": 1315,
    "r": 1315,
    "o": 13,
    "t": "Sapagka't dahil sa hindi ninyo dinala nang una, ang Panginoon nating Dios ay nagalit sa atin, sapagka't hindi natin hinanap siya ayon sa utos."
  },
  {
    "i": 10807,
    "b": 12,
    "c": 1315,
    "r": 1315,
    "o": 14,
    "t": "Sa gayo'y ang mga saserdote at ang mga Levita ay nagpakabanal, upang iahon ang kaban ng Panginoon, ng Dios ng Israel."
  },
  {
    "i": 10808,
    "b": 12,
    "c": 1315,
    "r": 1315,
    "o": 15,
    "t": "At pinisan ng mga anak ng mga Levita ang kaban ng Dios sa kanilang mga balikat sa pamamagitan ng mga pingga niyaon, gaya ng iniutos ni Moises ayon sa salita ng Panginoon."
  },
  {
    "i": 10809,
    "b": 12,
    "c": 1315,
    "r": 1315,
    "o": 16,
    "t": "At si David ay nagsalita sa pinuno ng mga Levita, na ihalal ang kanilang mga kapatid na mangaawit, na may mga panugtog ng tugtugin, mga salterio, at mga alpa, at mga simbalo, upang magsitugtog ng malakas, at maglakas ng tinig na may kagalakan."
  },
  {
    "i": 10810,
    "b": 12,
    "c": 1315,
    "r": 1315,
    "o": 17,
    "t": "Sa gayo'y inihalal ng mga Levita si Heman na anak ni Joel; at sa kaniyang mga kapatid ay si Asaph na anak ni Berechias; at sa mga anak ni Merari na kanilang mga kapatid ay si Ethan na anak ni Cusaias;"
  },
  {
    "i": 10811,
    "b": 12,
    "c": 1315,
    "r": 1315,
    "o": 18,
    "t": "At kasama nila, ang kanilang mga kapatid sa ikalawang hanay, si Zacharias, si Ben, at si Jaaziel, at si Semiramoth, at si Jehiel, at si Unni, si Eliab, at si Benaias, at si Maasias, at si Mathithias, at si Eliphelehu, at si Micnias, at si Obed-edom, at si Jehiel, na mga tagatanod-pinto."
  },
  {
    "i": 10812,
    "b": 12,
    "c": 1315,
    "r": 1315,
    "o": 19,
    "t": "Sa gayo'y ang mga mangaawit, si Heman, si Asaph, at si Ethan, ay nangahalal na may mga simbalong tanso upang patunuging malakas;"
  },
  {
    "i": 10813,
    "b": 12,
    "c": 1315,
    "r": 1315,
    "o": 20,
    "t": "At si Zacharias, at si Jaaziel, at si Semiramoth, at si Jehiel, at si Unni, at si Eliab, at si Maasias, at si Benaias, na may mga salterio na itinugma sa Alamoth;"
  },
  {
    "i": 10814,
    "b": 12,
    "c": 1315,
    "r": 1315,
    "o": 21,
    "t": "At si Mathithias, at si Eliphelehu, at si Micnias, at si Obed-edom, at si Jehiel, at si Azazias, na may mga alpa na itinugma sa Seminit, upang magayos sa pagawit."
  },
  {
    "i": 10815,
    "b": 12,
    "c": 1315,
    "r": 1315,
    "o": 22,
    "t": "At si Chenanias, na pinuno ng mga Levita, nasa pamamahala sa awitan: siya ang nagtuturo tungkol sa pagawit, sapagka't siya'y bihasa."
  },
  {
    "i": 10816,
    "b": 12,
    "c": 1315,
    "r": 1315,
    "o": 23,
    "t": "At si Berechias, at si Elcana ay mga tagatanod sa kaban."
  },
  {
    "i": 10817,
    "b": 12,
    "c": 1315,
    "r": 1315,
    "o": 24,
    "t": "At si Sebanias, at si Josaphat, at si Nathanael, at si Amasai, at si Zacharias, at si Benaias at si Eliezer na mga saserdote, ay nagsihihip ng mga pakakak sa harap ng Dios: at si Obed-edom, at si Jehias ay mga tagatanod sa kaban."
  },
  {
    "i": 10818,
    "b": 12,
    "c": 1315,
    "r": 1315,
    "o": 25,
    "t": "Sa gayo'y si David, at ang mga matanda sa Israel, at ang mga punong kawal sa mga lilibuhin, ay nagsiyaon upang iahong may sayahan ang kaban ng tipan ng Panginoon mula sa bahay ni Obed-edom:"
  },
  {
    "i": 10819,
    "b": 12,
    "c": 1315,
    "r": 1315,
    "o": 26,
    "t": "At nangyari, na pagka tinulungan ng Dios ang mga Levita na nangagdadala ng kaban ng tipan ng Panginoon, na sila'y naghahain ng pitong baka at pitong tupa."
  },
  {
    "i": 10820,
    "b": 12,
    "c": 1315,
    "r": 1315,
    "o": 27,
    "t": "At si David ay nababalot ng isang balabal na mainam na kayong lino, at ang lahat na Levita na nagsisipasan ng kaban, at ang mga mangaawit, at si Chenanias na tagapagturo ng awit na kasama ng mga mangaawit: at si David ay mayroong isang epod na lino."
  },
  {
    "i": 10821,
    "b": 12,
    "c": 1315,
    "r": 1315,
    "o": 28,
    "t": "Gayon iniahon ng buong Israel ang kaban ng tipan ng Panginoon na may mga hiyawan, at may mga tunog ng korneta, at mga pakakak, at may mga simbalo, na tumutunog ng malakas na may mga salterio at mga alpa."
  },
  {
    "i": 10822,
    "b": 12,
    "c": 1315,
    "r": 1315,
    "o": 29,
    "t": "At nangyari, samantalang ang kaban ng tipan ng Panginoon ay dumarating sa bayan ni David, na si Michal na anak ni Saul ay tumanaw sa dungawan, at nakita niya ang haring David na sumasayaw at tumutugtog; at kaniyang niwalang kabuluhan siya sa kaniyang puso."
  },
  {
    "i": 10823,
    "b": 12,
    "c": 1316,
    "r": 1316,
    "o": 1,
    "t": "At kanilang ipinasok ang kaban ng Dios, at inilagay sa gitna ng tolda na itinayo ni David para roon: at sila'y nagsipaghandog ng mga handog na susunugin, at mga handog tungkol sa kapayapaan sa harap ng Dios."
  },
  {
    "i": 10824,
    "b": 12,
    "c": 1316,
    "r": 1316,
    "o": 2,
    "t": "At nang si David ay makatapos na maghandog ng handog na susunugin at ng mga handog tungkol sa kapayapaan, ay kaniyang binasbasan ang bayan sa pangalan ng Panginoon."
  },
  {
    "i": 10825,
    "b": 12,
    "c": 1316,
    "r": 1316,
    "o": 3,
    "t": "At siya'y nagbigay sa bawa't isa sa Israel, sa lalake at gayon din sa babae, sa bawa't isa ng isang tinapay, at ng isang bahaging laman, at isang binilong pasas."
  },
  {
    "i": 10826,
    "b": 12,
    "c": 1316,
    "r": 1316,
    "o": 4,
    "t": "At siya'y naghalal ng ilan sa mga Levita upang magsipangasiwa sa harap ng kaban ng Panginoon, at upang magsipagdiwang at mangagpasalamat, at mangagpuri sa Panginoon, sa Dios ng Israel:"
  },
  {
    "i": 10827,
    "b": 12,
    "c": 1316,
    "r": 1316,
    "o": 5,
    "t": "Si Asaph ang pinuno, at ang ikalawa niya'y si Zacharias, si Jeiel, at si Semiramoth, at si Jehiel, at si Eliab, at si Benaias, at si Obed-edom, at si Jeiel, na may mga salterio at mga alpa; at si Asaph na may mga simbalo, na tumutunog ng malakas;"
  },
  {
    "i": 10828,
    "b": 12,
    "c": 1316,
    "r": 1316,
    "o": 6,
    "t": "At si Benaias at si Jahaziel na mga saserdote na mga may pakakak na palagi, sa harap ng kaban ng tipan ng Dios."
  },
  {
    "i": 10829,
    "b": 12,
    "c": 1316,
    "r": 1316,
    "o": 7,
    "t": "Nang magkagayo'y nang araw na yao'y unang iniutos ni David ang magpasalamat sa Panginoon, sa pamamagitan ng kamay ni Asaph at ng kaniyang mga kapatid."
  },
  {
    "i": 10830,
    "b": 12,
    "c": 1316,
    "r": 1316,
    "o": 8,
    "t": "Oh kayo'y mangagpasalamat sa Panginoon, magsitawag kayo sa kaniyang pangalan; Ipakilala ninyo sa mga bayan ang kaniyang mga gawa."
  },
  {
    "i": 10831,
    "b": 12,
    "c": 1316,
    "r": 1316,
    "o": 9,
    "t": "Magsiawit kayo sa kaniya, magsiawit kayo ng mga pagpuri sa kaniya; Salitain ninyo ang lahat niyang mga kamanghamanghang gawa."
  },
  {
    "i": 10832,
    "b": 12,
    "c": 1316,
    "r": 1316,
    "o": 10,
    "t": "Mangagpakaluwalhati kayo sa kaniyang banal na pangalan: Mangagalak ang puso niyaong nagsisihanap sa Panginoon."
  },
  {
    "i": 10833,
    "b": 12,
    "c": 1316,
    "r": 1316,
    "o": 11,
    "t": "Hanapin ninyo ang Panginoon at ang kaniyang lakas; Hanapin ninyo ang kaniyang mukha na palagi."
  },
  {
    "i": 10834,
    "b": 12,
    "c": 1316,
    "r": 1316,
    "o": 12,
    "t": "Alalahanin ninyo ang kaniyang kamanghamanghang mga gawa na kaniyang ginawa; Ang kaniyang mga kababalaghan, at ang mga kahatulan ng kaniyang bibig;"
  },
  {
    "i": 10835,
    "b": 12,
    "c": 1316,
    "r": 1316,
    "o": 13,
    "t": "Oh kayong binhi ng Israel na kaniyang lingkod, Kayong mga anak ni Jacob na kaniyang pinili."
  },
  {
    "i": 10836,
    "b": 12,
    "c": 1316,
    "r": 1316,
    "o": 14,
    "t": "Siya ang Panginoon nating Dios; Ang kaniyang mga kahatulan ay nasa sangkalupaan."
  },
  {
    "i": 10837,
    "b": 12,
    "c": 1316,
    "r": 1316,
    "o": 15,
    "t": "Alalahanin ninyo ang kaniyang tipan magpakailan man, Ang salita na kaniyang iniutos sa libolibong sali't saling lahi;"
  },
  {
    "i": 10838,
    "b": 12,
    "c": 1316,
    "r": 1316,
    "o": 16,
    "t": "Ang tipan na kaniyang ginawa kay Abraham, At ang kaniyang sumpa kay Isaac:"
  },
  {
    "i": 10839,
    "b": 12,
    "c": 1316,
    "r": 1316,
    "o": 17,
    "t": "At pinatotohanan din kay Jacob na pinaka palatuntunan, Kay Israel na pinaka walang hanggang tipan:"
  },
  {
    "i": 10840,
    "b": 12,
    "c": 1316,
    "r": 1316,
    "o": 18,
    "t": "Na sinasabi, Sa iyo'y ibibigay ko ang lupain ng Canaan, Ang kapalaran ng inyong mana:"
  },
  {
    "i": 10841,
    "b": 12,
    "c": 1316,
    "r": 1316,
    "o": 19,
    "t": "Noong kayo'y kakaunting tao sa bilang; Oo, totoong kaunti, at nangakikipamayan doon;"
  },
  {
    "i": 10842,
    "b": 12,
    "c": 1316,
    "r": 1316,
    "o": 20,
    "t": "At sila'y nagsiyaon sa bansa at bansa, At mula sa isang kaharian hanggang sa ibang bayan."
  },
  {
    "i": 10843,
    "b": 12,
    "c": 1316,
    "r": 1316,
    "o": 21,
    "t": "Hindi niya tiniis na gawan sila nino man ng kasamaan; Oo, kaniyang sinaway ang mga hari dahil sa kanila;"
  },
  {
    "i": 10844,
    "b": 12,
    "c": 1316,
    "r": 1316,
    "o": 22,
    "t": "Na sinasabi, Huwag ninyong galawin ang aking mga pinahiran ng langis, At huwag ninyong saktan ang aking mga propeta."
  },
  {
    "i": 10845,
    "b": 12,
    "c": 1316,
    "r": 1316,
    "o": 23,
    "t": "Kayo'y magsiawit sa Panginoon, buong lupa, Ihayag ninyo ang kaniyang pagliligtas sa araw-araw."
  },
  {
    "i": 10846,
    "b": 12,
    "c": 1316,
    "r": 1316,
    "o": 24,
    "t": "Ipahayag ninyo ang kaniyang kaluwalhatian sa gitna ng mga bansa, Ang kaniyang mga kamanghamanghang gawa sa gitna ng lahat ng mga bayan."
  },
  {
    "i": 10847,
    "b": 12,
    "c": 1316,
    "r": 1316,
    "o": 25,
    "t": "Sapagka't dakila ang Panginoon, at marapat na purihing mainam: Siya rin nama'y marapat na katakutan ng higit sa lahat na dios."
  },
  {
    "i": 10848,
    "b": 12,
    "c": 1316,
    "r": 1316,
    "o": 26,
    "t": "Sapagka't lahat ng dios ng mga bayan ay mga diosdiosan: Nguni't nilikha ng Panginoon ang mga langit."
  },
  {
    "i": 10849,
    "b": 12,
    "c": 1316,
    "r": 1316,
    "o": 27,
    "t": "Karangalan at kamahalan ang nangasa harap niya: Kalakasan at kasayahan ang nangasa kaniyang tahanan."
  },
  {
    "i": 10850,
    "b": 12,
    "c": 1316,
    "r": 1316,
    "o": 28,
    "t": "Mangagbigay kayo sa Panginoon, kayong mga angkan ng mga bayan, Mangagbigay kayo sa Panginoon ng kaluwalhatian at ng kalakasan."
  },
  {
    "i": 10851,
    "b": 12,
    "c": 1316,
    "r": 1316,
    "o": 29,
    "t": "Inyong ibigay sa Panginoon ang kaluwalhatiang marapat sa kaniyang pangalan: Mangagdala kayo ng handog, at magsiparoon kayo sa harap niya: Inyong sambahin ang Panginoon sa ganda ng kabanalan."
  },
  {
    "i": 10852,
    "b": 12,
    "c": 1316,
    "r": 1316,
    "o": 30,
    "t": "Manginig sa harap niya ang buong lupa: Ang sanglibutan nama'y natatatag na hindi makikilos."
  },
  {
    "i": 10853,
    "b": 12,
    "c": 1316,
    "r": 1316,
    "o": 31,
    "t": "Mangagsaya ang mga langit, at magalak ang lupa; At sabihin nila sa gitna ng mga bansa, Ang Panginoon ay naghahari."
  },
  {
    "i": 10854,
    "b": 12,
    "c": 1316,
    "r": 1316,
    "o": 32,
    "t": "Umugong ang dagat at ang kapunuan niyaon; Matuwa ang parang at ang lahat na nandoon;"
  },
  {
    "i": 10855,
    "b": 12,
    "c": 1316,
    "r": 1316,
    "o": 33,
    "t": "Kung magkagayo'y aawit ang mga puno ng kahoy sa gubat dahil sa kagalakan sa harap ng Panginoon, Sapagka't siya'y naparirito upang hatulan ang lupa."
  },
  {
    "i": 10856,
    "b": 12,
    "c": 1316,
    "r": 1316,
    "o": 34,
    "t": "Oh mangagpasalamat kayo sa Panginoon; sapagka't siya'y mabuti: Sapagka't ang kaniyang kaawaan ay magpakailan man."
  },
  {
    "i": 10857,
    "b": 12,
    "c": 1316,
    "r": 1316,
    "o": 35,
    "t": "At sabihin ninyo, Iligtas mo kami, Oh Dios ng aming kaligtasan, At pisanin mo kami, at iligtas mo kami sa mga bansa, Upang kami ay pasalamat sa iyong banal na pangalan, At magtagumpay sa iyong kapurihan."
  },
  {
    "i": 10858,
    "b": 12,
    "c": 1316,
    "r": 1316,
    "o": 36,
    "t": "Purihin ang Panginoon, ang Dios ng Israel, Mula sa walang pasimula hanggang sa walang hanggan. At sinabi ng buong bayan, Siya nawa: at pinuri ang Panginoon."
  },
  {
    "i": 10859,
    "b": 12,
    "c": 1316,
    "r": 1316,
    "o": 37,
    "t": "Sa gayo'y iniwan niya roon sa harap ng kaban ng tipan ng Panginoon, si Asaph at ang kaniyang mga kapatid upang magsipangasiwang palagi sa harap ng kaban, gaya ng kinakailangan ng gawain sa araw-araw:"
  },
  {
    "i": 10860,
    "b": 12,
    "c": 1316,
    "r": 1316,
    "o": 38,
    "t": "At si Obed-edom pati ng kanilang mga kapatid, ay anim na pu't walo; si Obed-edom din na anak ni Jeduthun at si Asa ay upang maging mga tagatanod-pinto:"
  },
  {
    "i": 10861,
    "b": 12,
    "c": 1316,
    "r": 1316,
    "o": 39,
    "t": "At si Sadoc na saserdote, at ang kaniyang mga kapatid na mga saserdote, sa harap ng tabernakulo ng Panginoon sa mataas na dako na nasa Gabaon,"
  },
  {
    "i": 10862,
    "b": 12,
    "c": 1316,
    "r": 1316,
    "o": 40,
    "t": "Upang maghandog na palagi ng mga handog na susunugin sa Panginoon sa ibabaw ng dambana ng handog na susunugin sa umaga at hapon, ayon sa lahat na nangasusulat sa kautusan ng Panginoon na kaniyang iniutos sa Israel;"
  },
  {
    "i": 10863,
    "b": 12,
    "c": 1316,
    "r": 1316,
    "o": 41,
    "t": "At kasama nila si Heman at si Jeduthun, at ang nalabi sa mga pinili, na nangasaysay sa pangalan upang pasalamat sa Panginoon, sapagka't ang kaniyang kaawaan ay magpakailan man;"
  },
  {
    "i": 10864,
    "b": 12,
    "c": 1316,
    "r": 1316,
    "o": 42,
    "t": "At kasama nila si Heman at si Jeduthun na may mga pakakak at mga simbalo sa mangagpapatunog ng malakas, at mga may panugtog sa mga awit sa Dios: at ang mga anak ni Jeduthun upang mangalagay sa pintuang-daan."
  },
  {
    "i": 10865,
    "b": 12,
    "c": 1316,
    "r": 1316,
    "o": 43,
    "t": "At ang buong bayan ay nagsiuwi bawa't tao sa kanikaniyang bahay: at si David ay bumalik upang basbasan ang kaniyang sangbahayan."
  },
  {
    "i": 10866,
    "b": 12,
    "c": 1317,
    "r": 1317,
    "o": 1,
    "t": "At nangyari, nang si David ay tumahan sa kaniyang bahay, na sinabi ni David kay Nathan na propeta, Narito, ako'y tumatahan sa isang bahay na sedro, nguni't ang kaban ng tipan ng Panginoon ay sa ilalim ng mga kubong."
  },
  {
    "i": 10867,
    "b": 12,
    "c": 1317,
    "r": 1317,
    "o": 2,
    "t": "At sinabi ni Nathan kay David, Gawin mo ang buong nasa iyong kalooban; sapagka't ang Dios ay sumasaiyo."
  },
  {
    "i": 10868,
    "b": 12,
    "c": 1317,
    "r": 1317,
    "o": 3,
    "t": "At nangyari, nang gabing yaon, na ang salita ng Dios ay dumating kay Nathan na sinasabi,"
  },
  {
    "i": 10869,
    "b": 12,
    "c": 1317,
    "r": 1317,
    "o": 4,
    "t": "Ikaw ay yumaon at saysayin mo kay David na aking lingkod, Ganito ang sabi ng Panginoon, Huwag mo akong ipagtatayo ng bahay na matatahanan:"
  },
  {
    "i": 10870,
    "b": 12,
    "c": 1317,
    "r": 1317,
    "o": 5,
    "t": "Sapagka't hindi ako tumahan sa bahay mula nang araw na aking iahon ang Israel, hanggang sa araw na ito; kundi ako'y yumaon sa tolda at tolda, at sa tabernakulo, at tabernakulo."
  },
  {
    "i": 10871,
    "b": 12,
    "c": 1317,
    "r": 1317,
    "o": 6,
    "t": "Sa lahat ng mga dako na aking nilakaran na kasama ang buong Israel, ako ba'y nagsalita ng isang salita sa sinoman sa mga hukom ng Israel, na siyang aking inutusang maging pastor sa aking bayan, na nagsasabi, Bakit hindi ninyo ako ipinagtayo ng bahay na sedro?"
  },
  {
    "i": 10872,
    "b": 12,
    "c": 1317,
    "r": 1317,
    "o": 7,
    "t": "Ngayon nga'y ganito ang iyong sasabihin sa aking lingkod na kay David. Ganito ang sabi ng Panginoon ng mga hukbo, Kita'y kinuha sa pasabsaban, sa pagsunod sa mga tupa upang ikaw ay maging pangulo sa aking bayang Israel:"
  },
  {
    "i": 10873,
    "b": 12,
    "c": 1317,
    "r": 1317,
    "o": 8,
    "t": "At ako'y sumaiyo saan ka man naparoon, at aking inihiwalay ang lahat na iyong mga kaaway sa harap mo; at gagawin kitang isang pangalan, na gaya ng pangalan ng mga dakila na nangasa lupa."
  },
  {
    "i": 10874,
    "b": 12,
    "c": 1317,
    "r": 1317,
    "o": 9,
    "t": "At aking ipagtataan ng isang dako ang aking bayang Israel, at itatatag sila, upang sila'y mangakatahan sa kanilang sariling dako, at huwag nang mabago pa; ni sisirain pa man sila ng mga anak ng kasamaan, na gaya ng una,"
  },
  {
    "i": 10875,
    "b": 12,
    "c": 1317,
    "r": 1317,
    "o": 10,
    "t": "At gaya ng araw na maghalal ako ng mga hukom upang malagay sa aking bayang Israel; at aking pasusukuin ang lahat mong mga kaaway. Bukod dito'y isinaysay ko sa iyo na ipagtatayo ka ng Panginoon ng isang bahay."
  },
  {
    "i": 10876,
    "b": 12,
    "c": 1317,
    "r": 1317,
    "o": 11,
    "t": "At mangyayari, pagka ang iyong mga araw ay nalubos na ikaw ay marapat yumaon na makasama ng iyong mga magulang, na aking patatatagin ang iyong binhi pagkamatay mo, na magiging sa iyong mga anak; at aking itatatag ang kaniyang kaharian."
  },
  {
    "i": 10877,
    "b": 12,
    "c": 1317,
    "r": 1317,
    "o": 12,
    "t": "Kaniyang ipagtatayo ako ng isang bahay, at aking itatatag ang kaniyang luklukan magpakailan man."
  },
  {
    "i": 10878,
    "b": 12,
    "c": 1317,
    "r": 1317,
    "o": 13,
    "t": "Ako'y magiging kaniyang ama, at siya'y magiging aking anak: at hindi ko na aalisin ang aking kaawaan sa kaniya, gaya ng aking pagkakuha roon sa nauna sa iyo:"
  },
  {
    "i": 10879,
    "b": 12,
    "c": 1317,
    "r": 1317,
    "o": 14,
    "t": "Kundi siya'y aking ilalagay sa aking bahay at sa aking kaharian magpakailan man: at ang kaniyang luklukan ay matatatag magpakailan man."
  },
  {
    "i": 10880,
    "b": 12,
    "c": 1317,
    "r": 1317,
    "o": 15,
    "t": "Ayon sa lahat na salitang ito, at ayon sa buong pangitaing ito, ay gayon sinalita ni Nathan kay David."
  },
  {
    "i": 10881,
    "b": 12,
    "c": 1317,
    "r": 1317,
    "o": 16,
    "t": "Nang magkagayo'y yumaon ang haring David at naupo sa harap ng Panginoon; at kaniyang sinabi, Sino ako, Oh Panginoong Dios, at ano ang aking bahay na ako'y dinala mo sa ganyang kalayo?"
  },
  {
    "i": 10882,
    "b": 12,
    "c": 1317,
    "r": 1317,
    "o": 17,
    "t": "At ito'y munting bagay sa harap ng iyong mga mata, Oh Dios; nguni't iyong sinalita tungkol sa sangbahayan ng iyong lingkod ang hanggang sa malaong panahong darating, at ako'y iyong nilingap na ayon sa kalagayan ng isang tao na may mataas na kalagayan, Oh Panginoong Dios."
  },
  {
    "i": 10883,
    "b": 12,
    "c": 1317,
    "r": 1317,
    "o": 18,
    "t": "Ano pa ang masasabi ni David sa iyo, tungkol sa karangalang ginawa sa iyong lingkod? sapagka't iyong kilala ang iyong lingkod."
  },
  {
    "i": 10884,
    "b": 12,
    "c": 1317,
    "r": 1317,
    "o": 19,
    "t": "Oh Panginoon, dahil sa iyong lingkod, at ayon sa iyong sariling puso, ay iyong ginawa ang buong kadakilaang ito, upang ipakilala ang lahat na dakilang bagay na ito."
  },
  {
    "i": 10885,
    "b": 12,
    "c": 1317,
    "r": 1317,
    "o": 20,
    "t": "Oh Panginoon, walang gaya mo, ni mayroon mang sinomang Dios liban sa iyo, ayon sa lahat naming narinig ng aming mga pakinig."
  },
  {
    "i": 10886,
    "b": 12,
    "c": 1317,
    "r": 1317,
    "o": 21,
    "t": "At anong bansa sa lupa ang gaya ng iyong bayang Israel, na tinubos ng Dios upang maging kaniyang sariling bayan, upang gawin kang pangalan sa pamamagitan ng malaki at kakilakilabot na mga bagay, sa pagpapalayas ng mga bansa sa harap ng iyong bayan, na iyong tinubos sa Egipto?"
  },
  {
    "i": 10887,
    "b": 12,
    "c": 1317,
    "r": 1317,
    "o": 22,
    "t": "Sapagka't ang iyong bayang Israel ay iyong ginawang iyong sariling bayan magpakailan man; at ikaw, Panginoon, ay naging kanilang Dios."
  },
  {
    "i": 10888,
    "b": 12,
    "c": 1317,
    "r": 1317,
    "o": 23,
    "t": "At ngayon, Oh Panginoon, matatag nawa ang salita na iyong sinalita tungkol sa iyong lingkod, at tungkol sa kaniyang sangbahayan magpakailan man, at gawin mo nawa na gaya ng iyong sinalita."
  },
  {
    "i": 10889,
    "b": 12,
    "c": 1317,
    "r": 1317,
    "o": 24,
    "t": "At ang iyong pangalan ay mamalagi nawa, at dakilain magpakailan man, na sabihin, Ang Panginoon ng mga hukbo ay Dios ng Israel, sa makatuwid baga'y Dios sa Israel: at ang sangbahayan ni David na iyong lingkod ay natatag sa harap mo."
  },
  {
    "i": 10890,
    "b": 12,
    "c": 1317,
    "r": 1317,
    "o": 25,
    "t": "Sapagka't ikaw, Oh aking Dios, napakilala sa iyong lingkod na iyong ipagtatayo siya ng bahay: kaya't pinangahasan ng iyong lingkod sa kaniyang puso na dumalangin sa harap mo."
  },
  {
    "i": 10891,
    "b": 12,
    "c": 1317,
    "r": 1317,
    "o": 26,
    "t": "At ngayon, Oh Panginoon, ikaw ang Dios, at iyong ipinangako ang dakilang bagay na ito sa iyong lingkod:"
  },
  {
    "i": 10892,
    "b": 12,
    "c": 1317,
    "r": 1317,
    "o": 27,
    "t": "At ngayo'y kinalugdan mong pagpalain ang sangbahayan ng iyong lingkod, upang mamalagi magpakailan man sa harap mo: sapagka't iyong pinagpala, Oh Panginoon, at yao'y magiging mapalad magpakailan man."
  },
  {
    "i": 10893,
    "b": 12,
    "c": 1318,
    "r": 1318,
    "o": 1,
    "t": "At pagkatapos nito'y nangyari na sinaktan ni David ang mga Filisteo, at pinasuko sila, at sinakop ang Gath, at ang mga nayon niyaon sa kamay ng mga Filisteo."
  },
  {
    "i": 10894,
    "b": 12,
    "c": 1318,
    "r": 1318,
    "o": 2,
    "t": "At sinaktan niya ang Moab; at ang mga Moabita ay naging alipin ni David, at nagsipagdala ng mga kaloob."
  },
  {
    "i": 10895,
    "b": 12,
    "c": 1318,
    "r": 1318,
    "o": 3,
    "t": "At sinaktan ni David sa Hamath si Adarezer na hari sa Soba samantalang kaniyang itinatatag ang kaniyang kapangyarihan sa tabi ng ilog Eufrates."
  },
  {
    "i": 10896,
    "b": 12,
    "c": 1318,
    "r": 1318,
    "o": 4,
    "t": "At kumuha si David sa kaniya ng isang libong karo, at pitong libong mangangabayo, at dalawangpung libong naglalakad: at pinilayan ni David ang lahat ng mga kabayo ng mga karo, nguni't nagtira sa mga yaon ng sa isang daang karo."
  },
  {
    "i": 10897,
    "b": 12,
    "c": 1318,
    "r": 1318,
    "o": 5,
    "t": "At nang ang mga taga Siria sa Damasco ay magsiparoon upang magsisaklolo kay Adarezer na hari sa Soba, sumakit si David sa mga taga Siria ng dalawangpu't dalawang libong lalake."
  },
  {
    "i": 10898,
    "b": 12,
    "c": 1318,
    "r": 1318,
    "o": 6,
    "t": "Nang magkagayo'y naglagay si David ng mga pulutong sa Siria ng Damasco; at ang mga taga Siria ay naging mga alipin ni David, at nagsipagdala ng mga kaloob. At binigyan ng Panginoon ng pagtatagumpay si David saan man siya naparoon."
  },
  {
    "i": 10899,
    "b": 12,
    "c": 1318,
    "r": 1318,
    "o": 7,
    "t": "At kinuha ni David ang mga kalasag na ginto, na nangasa mga lingkod ni Adarezer, at pinagdadala sa Jerusalem."
  }
]
