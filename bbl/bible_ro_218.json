[
  {
    "i": 21800,
    "b": 25,
    "c": 2748,
    "r": 2748,
    "o": 33,
    "t": "De partea de miazăzi vor fi patru mii cinci sute de coți și trei porți: poarta lui Simeon una, poarta lui Isahar una, poarta lui Zabulon una."
  },
  {
    "i": 21801,
    "b": 25,
    "c": 2748,
    "r": 2748,
    "o": 34,
    "t": "De partea de apus vor fi patru mii cinci sute de coți și trei porți: poarta lui Gad una, poarta lui Așer una, poarta lui Neftali una."
  },
  {
    "i": 21802,
    "b": 25,
    "c": 2748,
    "r": 2748,
    "o": 35,
    "t": "Împrejmuirea de jur împrejur va fi de optsprezece mii de coți. Și numele cetății, de acum încolo, va fi: „Domnul este aici!”"
  },
  {
    "i": 21803,
    "b": 26,
    "c": 2801,
    "r": 2801,
    "o": 1,
    "t": "În anul al treilea al domniei lui Ioiachim, împăratul lui Iuda, a venit Nabucodonosor, împăratul Babilonului, la Ierusalim și l-a împresurat."
  },
  {
    "i": 21804,
    "b": 26,
    "c": 2801,
    "r": 2801,
    "o": 2,
    "t": "Și Domnul a dat în mâinile lui pe Ioiachim, împăratul lui Iuda, și o parte din vasele Casei lui Dumnezeu. Nabucodonosor a dus vasele în țara Șinear, în casa dumnezeului său, și le-a pus în vistieria casei dumnezeului său."
  },
  {
    "i": 21805,
    "b": 26,
    "c": 2801,
    "r": 2801,
    "o": 3,
    "t": "Împăratul a zis lui Așpenaz, căpetenia famenilor săi, să aducă pe unii din fiii lui Israel, de neam împărătesc și de boieri,"
  },
  {
    "i": 21806,
    "b": 26,
    "c": 2801,
    "r": 2801,
    "o": 4,
    "t": "niște tineri fără vreun cusur trupesc, frumoși la chip, înzestrați cu toată înțelepciunea, pricepuți și învățați, în stare să slujească în casa împăratului și să-i învețe scrisorile și limba caldeilor."
  },
  {
    "i": 21807,
    "b": 26,
    "c": 2801,
    "r": 2801,
    "o": 5,
    "t": "Împăratul le-a rânduit pentru fiecare zi o parte din bucatele de la masa lui și din vinul de care bea el, poruncind să fie hrăniți astfel trei ani, după care aveau să se înfățișeze înaintea împăratului."
  },
  {
    "i": 21808,
    "b": 26,
    "c": 2801,
    "r": 2801,
    "o": 6,
    "t": "Printre ei erau, dintre fiii lui Iuda: Daniel, Hanania, Mișael și Azaria."
  },
  {
    "i": 21809,
    "b": 26,
    "c": 2801,
    "r": 2801,
    "o": 7,
    "t": "Căpetenia famenilor le-a pus alte nume, și anume: lui Daniel i-a pus numele Beltșațar, lui Hanania Șadrac, lui Mișael Meșac și lui Azaria Abed-Nego."
  },
  {
    "i": 21810,
    "b": 26,
    "c": 2801,
    "r": 2801,
    "o": 8,
    "t": "Daniel s-a hotărât să nu se spurce cu bucatele împăratului și cu vinul de care bea împăratul și a rugat pe căpetenia famenilor să nu-l silească să se spurce."
  },
  {
    "i": 21811,
    "b": 26,
    "c": 2801,
    "r": 2801,
    "o": 9,
    "t": "Dumnezeu a făcut ca Daniel să capete bunăvoință și trecere înaintea căpeteniei famenilor."
  },
  {
    "i": 21812,
    "b": 26,
    "c": 2801,
    "r": 2801,
    "o": 10,
    "t": "Căpetenia famenilor a zis lui Daniel: „Mă tem de împăratul, domnul meu, care a hotărât ce trebuie să mâncați și să beți. Dacă va vedea că fețele voastre sunt mai triste decât ale celorlalți tineri de vârsta voastră, îmi veți pune capul în primejdie înaintea împăratului.”"
  },
  {
    "i": 21813,
    "b": 26,
    "c": 2801,
    "r": 2801,
    "o": 11,
    "t": "Atunci, Daniel a zis îngrijitorului căruia îi încredințase căpetenia famenilor paza lui Daniel, a lui Hanania, a lui Mișael și a lui Azaria:"
  },
  {
    "i": 21814,
    "b": 26,
    "c": 2801,
    "r": 2801,
    "o": 12,
    "t": "„Pune, te rog, la încercare pe robii tăi zece zile și să ni se dea de mâncat legume și apă de băut;"
  },
  {
    "i": 21815,
    "b": 26,
    "c": 2801,
    "r": 2801,
    "o": 13,
    "t": "apoi să te uiți la fața noastră și la a celorlalți tineri care mănâncă din bucatele împăratului și să faci cu robii tăi după cum vei vedea.”"
  },
  {
    "i": 21816,
    "b": 26,
    "c": 2801,
    "r": 2801,
    "o": 14,
    "t": "El le-a ascultat în privința aceasta și i-a pus la încercare zece zile."
  },
  {
    "i": 21817,
    "b": 26,
    "c": 2801,
    "r": 2801,
    "o": 15,
    "t": "După zece zile, fețele lor erau mai frumoase și trupurile lor mai grase decât ale tuturor tinerilor care mâncau din bucatele împăratului."
  },
  {
    "i": 21818,
    "b": 26,
    "c": 2801,
    "r": 2801,
    "o": 16,
    "t": "Îngrijitorul lua bucatele și vinul care le erau rânduite și le dădea legume."
  },
  {
    "i": 21819,
    "b": 26,
    "c": 2801,
    "r": 2801,
    "o": 17,
    "t": "Dumnezeu a dat acestor patru tineri știință și pricepere pentru toate scrierile și toată înțelepciunea, și Daniel pricepea toate vedeniile și toate visele."
  },
  {
    "i": 21820,
    "b": 26,
    "c": 2801,
    "r": 2801,
    "o": 18,
    "t": "La vremea hotărâtă de împărat ca să-i aducă, căpetenia famenilor i-a adus înaintea lui Nabucodonosor."
  },
  {
    "i": 21821,
    "b": 26,
    "c": 2801,
    "r": 2801,
    "o": 19,
    "t": "Împăratul a stat de vorbă cu ei, dar, printre toți tinerii aceia, n-a găsit niciunul ca Daniel, Hanania, Mișael și Azaria. Ei au început, deci, să slujească înaintea împăratului."
  },
  {
    "i": 21822,
    "b": 26,
    "c": 2801,
    "r": 2801,
    "o": 20,
    "t": "În toate lucrurile care cereau înțelepciune și pricepere și asupra cărora îi întreba împăratul, i-a găsit de zece ori mai destoinici decât toți vrăjitorii și cititorii în stele care erau în toată împărăția lui."
  },
  {
    "i": 21823,
    "b": 26,
    "c": 2801,
    "r": 2801,
    "o": 21,
    "t": "Așa a fost Daniel până în anul întâi al împăratului Cirus."
  },
  {
    "i": 21824,
    "b": 26,
    "c": 2802,
    "r": 2802,
    "o": 1,
    "t": "În al doilea an al domniei lui, Nabucodonosor a avut niște vise. Duhul îi era tulburat și nu putea dormi."
  },
  {
    "i": 21825,
    "b": 26,
    "c": 2802,
    "r": 2802,
    "o": 2,
    "t": "Atunci, împăratul a poruncit să cheme pe vrăjitori, pe cititorii în stele, pe ghicitori și pe caldei, ca să-i spună visele. Ei au venit și s-au înfățișat înaintea împăratului."
  },
  {
    "i": 21826,
    "b": 26,
    "c": 2802,
    "r": 2802,
    "o": 3,
    "t": "Împăratul le-a zis: „Am avut un vis și duhul meu este tulburat de dorința să-l pricep.”"
  },
  {
    "i": 21827,
    "b": 26,
    "c": 2802,
    "r": 2802,
    "o": 4,
    "t": "Atunci, caldeii au răspuns împăratului în limba aramaică: „O, împărate, trăiește veșnic! Spune robilor tăi visul, și noi îl vom tâlcui.”"
  },
  {
    "i": 21828,
    "b": 26,
    "c": 2802,
    "r": 2802,
    "o": 5,
    "t": "Împăratul a luat din nou cuvântul și a zis caldeilor: „Iată hotărârea mea: dacă nu-mi veți face cunoscut visul și tâlcuirea lui, veți fi făcuți bucăți și casele voastre vor fi prefăcute într-un morman de gunoi."
  },
  {
    "i": 21829,
    "b": 26,
    "c": 2802,
    "r": 2802,
    "o": 6,
    "t": "Dar, dacă-mi veți spune visul și tâlcuirea lui, veți primi de la mine daruri, răsplătiri și mari onoruri. De aceea, spuneți-mi visul și tâlcuirea lui!”"
  },
  {
    "i": 21830,
    "b": 26,
    "c": 2802,
    "r": 2802,
    "o": 7,
    "t": "Ei au răspuns a doua oară: „Să spună împăratul visul robilor săi, și noi îl vom tâlcui.”"
  },
  {
    "i": 21831,
    "b": 26,
    "c": 2802,
    "r": 2802,
    "o": 8,
    "t": "Împăratul a luat din nou cuvântul și a zis: „Văd bine că voiți să trageți de timp, pentru că știți că hotărârea mea este luată."
  },
  {
    "i": 21832,
    "b": 26,
    "c": 2802,
    "r": 2802,
    "o": 9,
    "t": "Dacă nu-mi veți spune visul, o singură hotărâre veți avea cu toții, fiindcă vă înțelegeți ca să-mi spuneți minciuni și lucruri nefolositoare, până se vor schimba vremurile. De aceea, spuneți-mi visul, ca să știu dacă sunteți în stare să-mi dați și tâlcuirea lui.”"
  },
  {
    "i": 21833,
    "b": 26,
    "c": 2802,
    "r": 2802,
    "o": 10,
    "t": "Caldeii au răspuns împăratului: „Nu este nimeni pe pământ care să poată spune ce cere împăratul! De aceea niciun împărat, oricât ar fi de mare și puternic, n-a cerut niciodată așa ceva niciunui vrăjitor, niciunui cititor în stele, niciunui caldeu."
  },
  {
    "i": 21834,
    "b": 26,
    "c": 2802,
    "r": 2802,
    "o": 11,
    "t": "Ce cere împăratul este greu; nu este nimeni care să poată spune lucrul acesta împăratului, afară de dumnezei, a căror locuință nu este printre oameni.”"
  },
  {
    "i": 21835,
    "b": 26,
    "c": 2802,
    "r": 2802,
    "o": 12,
    "t": "Atunci, împăratul s-a mâniat și s-a supărat foarte tare și a poruncit să piardă pe toți înțelepții Babilonului."
  },
  {
    "i": 21836,
    "b": 26,
    "c": 2802,
    "r": 2802,
    "o": 13,
    "t": "Porunca a fost pusă în lucrare, și căutau pe Daniel și pe tovarășii lui ca să-i omoare."
  },
  {
    "i": 21837,
    "b": 26,
    "c": 2802,
    "r": 2802,
    "o": 14,
    "t": "Atunci, Daniel a vorbit cu blândețe și înțelepciune lui Arioc, căpetenia străjerilor împăratului, care ieșise să omoare pe înțelepții Babilonului."
  },
  {
    "i": 21838,
    "b": 26,
    "c": 2802,
    "r": 2802,
    "o": 15,
    "t": "El a luat cuvântul și a zis lui Arioc, căpetenia împăratului: „Pentru ce a poruncit împăratul o hotărâre așa de aspră?” Arioc a făcut cunoscut lui Daniel lucrul acesta."
  },
  {
    "i": 21839,
    "b": 26,
    "c": 2802,
    "r": 2802,
    "o": 16,
    "t": "Daniel s-a dus atunci la împărat și l-a rugat să-i dea vreme, ca să-i arate tâlcuirea."
  },
  {
    "i": 21840,
    "b": 26,
    "c": 2802,
    "r": 2802,
    "o": 17,
    "t": "Apoi, Daniel s-a dus acasă și a spus lucrul acesta tovarășilor săi Hanania, Mișael și Azaria,"
  },
  {
    "i": 21841,
    "b": 26,
    "c": 2802,
    "r": 2802,
    "o": 18,
    "t": "rugându-i să ceară îndurarea Dumnezeului cerurilor cu privire la această taină, ca să nu piară Daniel și tovarășii lui împreună cu ceilalți înțelepți ai Babilonului."
  },
  {
    "i": 21842,
    "b": 26,
    "c": 2802,
    "r": 2802,
    "o": 19,
    "t": "Atunci, taina a fost descoperită lui Daniel într-o vedenie, în timpul nopții. Daniel a binecuvântat pe Dumnezeul cerurilor."
  },
  {
    "i": 21843,
    "b": 26,
    "c": 2802,
    "r": 2802,
    "o": 20,
    "t": "Daniel a luat cuvântul și a zis: „Binecuvântat să fie Numele lui Dumnezeu din veșnicie în veșnicie! A Lui este înțelepciunea și puterea."
  },
  {
    "i": 21844,
    "b": 26,
    "c": 2802,
    "r": 2802,
    "o": 21,
    "t": "El schimbă vremurile și împrejurările; El răstoarnă și pune pe împărați; El dă înțelepciune înțelepților și pricepere celor pricepuți."
  },
  {
    "i": 21845,
    "b": 26,
    "c": 2802,
    "r": 2802,
    "o": 22,
    "t": "El descoperă ce este adânc și ascuns, cunoaște ce este în întuneric și lumina locuiește cu El."
  },
  {
    "i": 21846,
    "b": 26,
    "c": 2802,
    "r": 2802,
    "o": 23,
    "t": "Pe Tine, Dumnezeul părinților mei, Te slăvesc și Te laud că mi-ai dat înțelepciune și putere și mi-ai făcut cunoscut ce Ți-am cerut, căci ne-ai descoperit taina împăratului!”"
  },
  {
    "i": 21847,
    "b": 26,
    "c": 2802,
    "r": 2802,
    "o": 24,
    "t": "După aceea, Daniel s-a dus la Arioc, căruia îi poruncise împăratul să piardă pe înțelepții Babilonului. S-a dus și i-a vorbit așa: „Nu pierde pe înțelepții Babilonului! Du-mă înaintea împăratului, și voi arăta împăratului tâlcuirea.”"
  },
  {
    "i": 21848,
    "b": 26,
    "c": 2802,
    "r": 2802,
    "o": 25,
    "t": "Arioc a dus repede pe Daniel înaintea împăratului și i-a vorbit așa: „Am găsit între prinșii de război din Iuda un om care va arăta împăratului tâlcuirea.”"
  },
  {
    "i": 21849,
    "b": 26,
    "c": 2802,
    "r": 2802,
    "o": 26,
    "t": "Împăratul a luat cuvântul și a zis lui Daniel, numit Beltșațar: „Ești tu în stare să-mi faci cunoscut visul pe care l-am avut și tâlcuirea lui?”"
  },
  {
    "i": 21850,
    "b": 26,
    "c": 2802,
    "r": 2802,
    "o": 27,
    "t": "Daniel a răspuns înaintea împăratului și a zis: „Ce cere împăratul este o taină pe care înțelepții, vrăjitorii, cititorii în stele și ghicitorii nu sunt în stare s-o descopere împăratului."
  },
  {
    "i": 21851,
    "b": 26,
    "c": 2802,
    "r": 2802,
    "o": 28,
    "t": "Dar este în ceruri un Dumnezeu care descoperă tainele și care a făcut cunoscut împăratului Nabucodonosor ce se va întâmpla la sfârșitul zilelor. Iată visul tău și vedeniile pe care le-ai avut în patul tău."
  },
  {
    "i": 21852,
    "b": 26,
    "c": 2802,
    "r": 2802,
    "o": 29,
    "t": "Împărate, în patul tău s-au ridicat gânduri cu privire la ce va fi după aceste vremuri, și Cel ce descoperă tainele ți-a făcut cunoscut ce se va întâmpla."
  },
  {
    "i": 21853,
    "b": 26,
    "c": 2802,
    "r": 2802,
    "o": 30,
    "t": "Dacă mi-a fost descoperită taina aceasta, nu înseamnă că am o înțelepciune mai mare decât toți cei vii, ci ca să fac cunoscut împăratului tâlcuirea și ca să afli ce-ți frământă inima."
  },
  {
    "i": 21854,
    "b": 26,
    "c": 2802,
    "r": 2802,
    "o": 31,
    "t": "Tu, împărate, te uitai și iată că ai văzut un chip mare. Chipul acesta era foarte mare și de o strălucire nemaipomenită. Stătea în picioare înaintea ta și înfățișarea lui era grozavă."
  },
  {
    "i": 21855,
    "b": 26,
    "c": 2802,
    "r": 2802,
    "o": 32,
    "t": "Capul chipului acestuia era de aur curat; pieptul și brațele îi erau de argint; pântecele și coapsele îi erau de aramă;"
  },
  {
    "i": 21856,
    "b": 26,
    "c": 2802,
    "r": 2802,
    "o": 33,
    "t": "fluierele picioarelor îi erau de fier; picioarele, parte de fier, și parte de lut."
  },
  {
    "i": 21857,
    "b": 26,
    "c": 2802,
    "r": 2802,
    "o": 34,
    "t": "Tu te uitai la el până când s-a dezlipit o piatră fără ajutorul vreunei mâini, a izbit chipul în picioarele lui de fier și de lut și le-a sfărâmat."
  },
  {
    "i": 21858,
    "b": 26,
    "c": 2802,
    "r": 2802,
    "o": 35,
    "t": "Atunci, fierul, lutul, arama, argintul și aurul s-au sfărâmat împreună și s-au făcut ca pleava din arie vara; le-a luat vântul și n-a mai rămas nicio urmă din ele. Dar piatra care izbise chipul s-a făcut un munte mare și a umplut tot pământul."
  },
  {
    "i": 21859,
    "b": 26,
    "c": 2802,
    "r": 2802,
    "o": 36,
    "t": "Iată visul. Acum îi vom spune împăratului și tâlcuirea lui."
  },
  {
    "i": 21860,
    "b": 26,
    "c": 2802,
    "r": 2802,
    "o": 37,
    "t": "Tu, împărate, ești împăratul împăraților, căci Dumnezeul cerurilor ți-a dat împărăție, putere, tărie și slavă."
  },
  {
    "i": 21861,
    "b": 26,
    "c": 2802,
    "r": 2802,
    "o": 38,
    "t": "El a pus în mâinile tale, oriunde ar locui ei, pe fiii oamenilor, fiarele câmpului și păsările cerului și te-a făcut stăpân peste toate acestea: tu ești capul de aur."
  },
  {
    "i": 21862,
    "b": 26,
    "c": 2802,
    "r": 2802,
    "o": 39,
    "t": "După tine se va ridica o altă împărăție, mai mică decât a ta; apoi o a treia împărăție, care va fi de aramă și care va stăpâni peste tot pământul."
  },
  {
    "i": 21863,
    "b": 26,
    "c": 2802,
    "r": 2802,
    "o": 40,
    "t": "Va fi o a patra împărăție, tare ca fierul; întocmai cum fierul sfărâmă și rupe totul, așa va sfărâma și va rupe și ea totul."
  },
  {
    "i": 21864,
    "b": 26,
    "c": 2802,
    "r": 2802,
    "o": 41,
    "t": "Și, după cum ai văzut picioarele și degetele parte de lut de olar și parte de fier, tot așa și împărăția aceasta va fi împărțită, dar va rămâne în ea ceva din tăria fierului, tocmai așa cum ai văzut fierul amestecat cu lut."
  },
  {
    "i": 21865,
    "b": 26,
    "c": 2802,
    "r": 2802,
    "o": 42,
    "t": "După cum degetele de la picioare erau parte de fier și parte de lut, tot așa și împărăția aceasta va fi în parte tare și în parte slabă."
  },
  {
    "i": 21866,
    "b": 26,
    "c": 2802,
    "r": 2802,
    "o": 43,
    "t": "Ai văzut fierul amestecat cu lut, pentru că se vor amesteca prin legături omenești de căsătorie, dar nu vor fi lipiți unul de altul, după cum fierul nu se poate uni cu lutul."
  },
  {
    "i": 21867,
    "b": 26,
    "c": 2802,
    "r": 2802,
    "o": 44,
    "t": "În vremea acestor împărați, Dumnezeul cerurilor va ridica o împărăție care nu va fi nimicită niciodată și care nu va trece sub stăpânirea unui alt popor. Ea va sfărâma și va nimici toate aceste împărății, și ea însăși va dăinui veșnic."
  },
  {
    "i": 21868,
    "b": 26,
    "c": 2802,
    "r": 2802,
    "o": 45,
    "t": "Tocmai așa cum ai văzut piatra dezlipindu-se din munte fără ajutorul vreunei mâini și sfărâmând fierul, arama, lutul, argintul și aurul. Dumnezeul cel mare a făcut cunoscut împăratului ce are să se întâmple după aceste vremuri. Visul este adevărat, și tâlcuirea lui este sigură.”"
  },
  {
    "i": 21869,
    "b": 26,
    "c": 2802,
    "r": 2802,
    "o": 46,
    "t": "Atunci, împăratul Nabucodonosor a căzut cu fața la pământ și s-a închinat lui Daniel și a poruncit să-i aducă daruri de mâncare și tămâie."
  },
  {
    "i": 21870,
    "b": 26,
    "c": 2802,
    "r": 2802,
    "o": 47,
    "t": "Împăratul a luat cuvântul și a zis lui Daniel: „Cu adevărat, Dumnezeul vostru este Dumnezeul dumnezeilor și Domnul împăraților și El descoperă tainele, fiindcă ai putut să descoperi taina aceasta.”"
  },
  {
    "i": 21871,
    "b": 26,
    "c": 2802,
    "r": 2802,
    "o": 48,
    "t": "Apoi, împăratul a înălțat pe Daniel și i-a dat daruri multe și mari. L-a pus cârmuitor peste tot ținutul Babilonului și căpetenie supremă peste toți înțelepții Babilonului."
  },
  {
    "i": 21872,
    "b": 26,
    "c": 2802,
    "r": 2802,
    "o": 49,
    "t": "Daniel a rugat pe împărat să pună pe Șadrac, Meșac și Abed-Nego să se ocupe de treburile ținutului Babilonului. Dar Daniel a rămas la curtea împăratului."
  },
  {
    "i": 21873,
    "b": 26,
    "c": 2803,
    "r": 2803,
    "o": 1,
    "t": "Împăratul Nabucodonosor a făcut un chip de aur, înalt de șaizeci de coți și lat de șase coți, și l-a ridicat în valea Dura, în ținutul Babilonului."
  },
  {
    "i": 21874,
    "b": 26,
    "c": 2803,
    "r": 2803,
    "o": 2,
    "t": "Împăratul Nabucodonosor a poruncit să se adune satrapii, dregătorii, cârmuitorii, judecătorii, vistiernicii, legiștii, judecătorii și toate căpeteniile ținuturilor, ca să vină la sfințirea chipului pe care-l ridicase împăratul Nabucodonosor."
  },
  {
    "i": 21875,
    "b": 26,
    "c": 2803,
    "r": 2803,
    "o": 3,
    "t": "Atunci, s-au adunat satrapii, dregătorii, cârmuitorii, judecătorii, vistiernicii, legiștii, judecătorii și toate căpeteniile ținuturilor la sfințirea chipului pe care-l ridicase împăratul Nabucodonosor. Au stăruit înaintea chipului pe care-l ridicase împăratul Nabucodonosor."
  },
  {
    "i": 21876,
    "b": 26,
    "c": 2803,
    "r": 2803,
    "o": 4,
    "t": "Un crainic a strigat cu glas tare: „Iată ce vi se poruncește, popoare, neamuri, oameni de toate limbile!"
  },
  {
    "i": 21877,
    "b": 26,
    "c": 2803,
    "r": 2803,
    "o": 5,
    "t": "În clipa când veți auzi sunetul trâmbiței, al cavalului, al harpei, al lăutei, al psaltirei, al cimpoiului și al tuturor instrumentelor de muzică, să vă aruncați cu fața la pământ și să vă închinați chipului de aur pe care l-a ridicat împăratul Nabucodonosor."
  },
  {
    "i": 21878,
    "b": 26,
    "c": 2803,
    "r": 2803,
    "o": 6,
    "t": "Oricine nu se va arunca cu fața la pământ și nu se va închina va fi aruncat chiar în clipa aceea în mijlocul unui cuptor aprins.”"
  },
  {
    "i": 21879,
    "b": 26,
    "c": 2803,
    "r": 2803,
    "o": 7,
    "t": "De aceea, în clipa când au auzit toate popoarele sunetul trâmbiței, al cavalului, al harpei, al lăutei, al psaltirei și al tuturor instrumentelor de muzică, toate popoarele, neamurile, oamenii de toate limbile s-au aruncat cu fața la pământ și s-au închinat chipului de aur pe care-l ridicase împăratul Nabucodonosor."
  },
  {
    "i": 21880,
    "b": 26,
    "c": 2803,
    "r": 2803,
    "o": 8,
    "t": "Și iată, unii Caldeeni s-au apropiat și au clevetit pe Iudei."
  },
  {
    "i": 21881,
    "b": 26,
    "c": 2803,
    "r": 2803,
    "o": 9,
    "t": "Aceștia au grăit către regele Nabucodonosor: „O, rege, în veci să trăiești!"
  },
  {
    "i": 21882,
    "b": 26,
    "c": 2803,
    "r": 2803,
    "o": 10,
    "t": "Tu, o, rege, ai dat poruncă ca fiecare om, auzind sunetul trâmbiței, al flașnetei, al lirei, al harpei, al psalterionului, al cimpoiului și al oricărui fel de muzică, să se plece și să se închine chipului de aur,"
  },
  {
    "i": 21883,
    "b": 26,
    "c": 2803,
    "r": 2803,
    "o": 11,
    "t": "Iar cel ce nu se va pleca și nu se va închina, va fi aruncat în cuptorul cu foc arzător."
  },
  {
    "i": 21884,
    "b": 26,
    "c": 2803,
    "r": 2803,
    "o": 12,
    "t": "Iată, însă, niște Iudei pe care i-ai pus peste treburile ținutului Babilonului: Șadrac, Meșac și Abed-Nego; acești oameni nu au ținut seama de porunca ta, o, rege; ei nu slujesc dumnezeilor tăi și nu se închină chipului de aur pe care l-ai ridicat."
  },
  {
    "i": 21885,
    "b": 26,
    "c": 2803,
    "r": 2803,
    "o": 13,
    "t": "Atunci Nabucodonosor, cuprins de mânie și de furie, a poruncit să fie aduși Șadrac, Meșac și Abed-Nego. Și acești oameni au fost aduși îndată înaintea regelui."
  },
  {
    "i": 21886,
    "b": 26,
    "c": 2803,
    "r": 2803,
    "o": 14,
    "t": "Și Nabucodonosor le-a zis: „Oare este adevărat, Șadrac, Meșac și Abed-Nego, că voi nu slujiți dumnezeilor mei și nu vă închinați chipului de aur pe care l-am ridicat?"
  },
  {
    "i": 21887,
    "b": 26,
    "c": 2803,
    "r": 2803,
    "o": 15,
    "t": "Sunteți voi gata ca, auzind sunetul trâmbiței, al flașnetei, al lirei, al harpei, al psalterionului, al cimpoiului și al oricărui fel de muzică, să vă plecați și să vă închinați chipului pe care l-am făcut? Iar dacă nu vă veți închina, veți fi aruncați numaidecât în cuptorul cu foc arzător; și care este dumnezeul care vă va izbăvi din mâna mea?"
  },
  {
    "i": 21888,
    "b": 26,
    "c": 2803,
    "r": 2803,
    "o": 16,
    "t": "Șadrac, Meșac și Abed-Nego au răspuns regelui Nabucodonosor: „Nu avem nevoie să-ți răspundem la aceasta."
  },
  {
    "i": 21889,
    "b": 26,
    "c": 2803,
    "r": 2803,
    "o": 17,
    "t": "Dacă Dumnezeul nostru, căruia noi Îi slujim, poate să ne izbăvească din cuptorul cu foc arzător și din mâna ta, o, rege, El ne va izbăvi;"
  },
  {
    "i": 21890,
    "b": 26,
    "c": 2803,
    "r": 2803,
    "o": 18,
    "t": "Iar de nu, să știi, o, rege, că nu vom sluji dumnezeilor tăi și nu ne vom închina chipului de aur pe care l-ai ridicat."
  },
  {
    "i": 21891,
    "b": 26,
    "c": 2803,
    "r": 2803,
    "o": 19,
    "t": "Atunci regele Nabucodonosor s-a umplut de mânie, și chipul feței sale s-a schimbat față de Șadrac, Meșac și Abed-Nego. A poruncit să se încingă cuptorul de șapte ori mai mult decât se obișnuia,"
  },
  {
    "i": 21892,
    "b": 26,
    "c": 2803,
    "r": 2803,
    "o": 20,
    "t": "Și a poruncit unor bărbați puternici din oastea sa să lege pe Șadrac, Meșac și Abed-Nego și să-i arunce în cuptorul cu foc arzător."
  },
  {
    "i": 21893,
    "b": 26,
    "c": 2803,
    "r": 2803,
    "o": 21,
    "t": "Aceștia au fost legați, așadar, cu mantourile lor, cu pantalonii lor, cu turbanele lor, cu toate veșmintele lor, și aruncați în cuptorul cu foc arzător."
  },
  {
    "i": 21894,
    "b": 26,
    "c": 2803,
    "r": 2803,
    "o": 22,
    "t": "Porunca regelui era aspră; cuptorul fiind nespus de fierbinte, bărbații care au aruncat în el pe Șadrac, Meșac și Abed-Nego au fost uciși de flacăra focului."
  },
  {
    "i": 21895,
    "b": 26,
    "c": 2803,
    "r": 2803,
    "o": 23,
    "t": "Iar cei trei bărbați, Șadrac, Meșac și Abed-Nego, au căzut legați în cuptorul cu foc arzător."
  },
  {
    "i": 21896,
    "b": 26,
    "c": 2803,
    "r": 2803,
    "o": 24,
    "t": "Și ei umblau prin mijlocul flăcării, lăudând pe Dumnezeu și binecuvântând pe Domnul."
  },
  {
    "i": 21897,
    "b": 26,
    "c": 2803,
    "r": 2803,
    "o": 25,
    "t": "Azaria, stând în picioare, se ruga astfel, deschizându-și gura, în mijlocul focului, și zicea:"
  },
  {
    "i": 21898,
    "b": 26,
    "c": 2803,
    "r": 2803,
    "o": 26,
    "t": "Binecuvântat ești Tu, Doamne, Dumnezeul părinților noștri, și lăudat, și sfânt este Numele Tău în veci."
  },
  {
    "i": 21899,
    "b": 26,
    "c": 2803,
    "r": 2803,
    "o": 27,
    "t": "Căci Tu ești drept în toate cele ce ai făcut pentru noi; toate lucrările Tale sunt adevăr; toate căile Tale sunt drepte, toate judecățile Tale sunt adevăr."
  }
]
