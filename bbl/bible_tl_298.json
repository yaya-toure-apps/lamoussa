[
  {
    "i": 29800,
    "b": 48,
    "c": 5012,
    "r": 5012,
    "o": 32,
    "t": "Huwag kayong mangatakot, munting kawan; sapagka't nakalulugod na mainam sa inyong Ama ang sa inyo'y ibigay ang kaharian."
  },
  {
    "i": 29801,
    "b": 48,
    "c": 5012,
    "r": 5012,
    "o": 33,
    "t": "Ipagbili ninyo ang inyong mga tinatangkilik, at kayo'y mangaglimos; magsigawa kayo sa ganang inyo ng mga supot na hindi nangaluluma, isang kayamanan sa langit na hindi nagkukulang, na doo'y hindi lumalapit ang magnanakaw, o naninira man ang tanga."
  },
  {
    "i": 29802,
    "b": 48,
    "c": 5012,
    "r": 5012,
    "o": 34,
    "t": "Sapagka't kung saan naroroon ang inyong kayamanan, ay doroon naman ang inyong puso."
  },
  {
    "i": 29803,
    "b": 48,
    "c": 5012,
    "r": 5012,
    "o": 35,
    "t": "Bigkisan ninyo ang inyong mga baywang, at paningasan ang inyong mga ilawan;"
  },
  {
    "i": 29804,
    "b": 48,
    "c": 5012,
    "r": 5012,
    "o": 36,
    "t": "At magsitulad kayo sa mga taong nangaghihintay sa kanilang panginoon kung siya'y bumalik na galing sa kasalan; upang kung siya'y dumating at tumuktok, pagdaka'y mabuksan nila siya."
  },
  {
    "i": 29805,
    "b": 48,
    "c": 5012,
    "r": 5012,
    "o": 37,
    "t": "Mapapalad yaong mga alipin na kung dumating ang panginoon ay maratnang nangagpupuyat: katotohanang sinasabi ko sa inyo na siya'y magbibigkis sa sarili, at sila'y pauupuin sa dulang, at lalapit at sila'y paglilingkuran niya."
  },
  {
    "i": 29806,
    "b": 48,
    "c": 5012,
    "r": 5012,
    "o": 38,
    "t": "At kung siya'y dumating sa ikalawang pagpupuyat, o sa ikatlo, at masumpungan sila sa gayon, ay mapapalad ang mga aliping yaon."
  },
  {
    "i": 29807,
    "b": 48,
    "c": 5012,
    "r": 5012,
    "o": 39,
    "t": "Datapuwa't talastasin ninyo ito na kung nalalaman lamang ng puno ng sangbahayan kung anong oras darating ang magnanakaw, siya'y magpupuyat, at hindi pababayaang sirain ang kaniyang bahay."
  },
  {
    "i": 29808,
    "b": 48,
    "c": 5012,
    "r": 5012,
    "o": 40,
    "t": "Kayo rin naman ay mangagsihanda: sapagka't sa oras na hindi ninyo iniisip, ang Anak ng tao ay darating."
  },
  {
    "i": 29809,
    "b": 48,
    "c": 5012,
    "r": 5012,
    "o": 41,
    "t": "At sinabi ni Pedro, Panginoon, sinasabi mo baga ang talinghagang ito sa amin, o sa lahat naman?"
  },
  {
    "i": 29810,
    "b": 48,
    "c": 5012,
    "r": 5012,
    "o": 42,
    "t": "At sinabi ng Panginoon, Sino nga baga ang katiwalang tapat at matalino, na pagkakatiwalaan ng kaniyang panginoon ng kaniyang sangbahayan, upang sila'y bigyan ng kanilang bahagi na pagkain sa kapanahunan?"
  },
  {
    "i": 29811,
    "b": 48,
    "c": 5012,
    "r": 5012,
    "o": 43,
    "t": "Mapalad ang aliping yaon, na kung dumating ang kaniyang panginoon ay maratnang gayon ang ginagawa niya."
  },
  {
    "i": 29812,
    "b": 48,
    "c": 5012,
    "r": 5012,
    "o": 44,
    "t": "Katotohanang sinasabi ko sa inyo, na sa kaniya'y ipagkakatiwala ang lahat niyang pag-aari."
  },
  {
    "i": 29813,
    "b": 48,
    "c": 5012,
    "r": 5012,
    "o": 45,
    "t": "Datapuwa't kung sabihin ng aliping yaon sa kaniyang puso, Maluluwatan ang pagdating ng aking panginoon; at magpasimulang bugbugin ang mga aliping lalake at ang mga aliping babae, at kumain at uminom, at maglasing;"
  },
  {
    "i": 29814,
    "b": 48,
    "c": 5012,
    "r": 5012,
    "o": 46,
    "t": "Ang panginoon ng aliping yaon ay darating sa araw na di niya hinihintay, at sa oras na hindi niya nalalaman, at siya'y babaakin, at isasama ang kaniyang bahagi sa mga di tapat."
  },
  {
    "i": 29815,
    "b": 48,
    "c": 5012,
    "r": 5012,
    "o": 47,
    "t": "At yaong aliping nakaaalam ng kalooban ng kaniyang panginoon, at hindi naghanda, at hindi gumawa ng alinsunod sa kaniyang kalooban ay papaluin ng marami;"
  },
  {
    "i": 29816,
    "b": 48,
    "c": 5012,
    "r": 5012,
    "o": 48,
    "t": "Datapuwa't ang hindi nakaaalam, at gumawa ng mga bagay na karapatdapat sa mga palo, ay papaluin ng kaunti. At sa sinomang binigyan ng marami ay marami ang hihingin sa kaniya: at sa sinomang pinagkatiwalaan ng marami ay lalo nang marami ang hihingin sa kaniya."
  },
  {
    "i": 29817,
    "b": 48,
    "c": 5012,
    "r": 5012,
    "o": 49,
    "t": "Ako'y naparito upang maglagay ng apoy sa lupa; at ano pa ang iibigin ko, kung magningas na?"
  },
  {
    "i": 29818,
    "b": 48,
    "c": 5012,
    "r": 5012,
    "o": 50,
    "t": "Datapuwa't ako'y may isang bautismo upang ibautismo sa akin; at gaano ang aking kagipitan hanggang sa ito'y maganap?"
  },
  {
    "i": 29819,
    "b": 48,
    "c": 5012,
    "r": 5012,
    "o": 51,
    "t": "Inaakala baga ninyo na ako'y naparito upang magbigay ng kapayapaan sa lupa? Sinasabi ko sa inyo, Hindi, kundi bagkus pagkakabahabahagi:"
  },
  {
    "i": 29820,
    "b": 48,
    "c": 5012,
    "r": 5012,
    "o": 52,
    "t": "Sapagka't mula ngayon ay magkakabahabahagi ang lima sa isang bahay, tatlo laban sa dalawa, at dalawa laban sa tatlo."
  },
  {
    "i": 29821,
    "b": 48,
    "c": 5012,
    "r": 5012,
    "o": 53,
    "t": "Sila'y mangagkakabahabahagi, ang ama'y laban sa anak na lalake, at ang anak na lalake ay laban sa ama; ang ina'y laban sa anak na babae, at ang anak na babae ay laban sa kaniyang ina; ang biyanang babae ay laban sa kaniyang manugang na babae, at ang manugang na babae ay laban sa kaniyang biyanang babae."
  },
  {
    "i": 29822,
    "b": 48,
    "c": 5012,
    "r": 5012,
    "o": 54,
    "t": "At sinabi rin naman niya sa mga karamihan, Pagka nakikita ninyong bumangon sa kalunuran ang isang alapaap, ay agad ninyong sinasabi, Uulan; at gayon ang nangyayari."
  },
  {
    "i": 29823,
    "b": 48,
    "c": 5012,
    "r": 5012,
    "o": 55,
    "t": "At kung humihihip ang hanging timugan, ay sinasabi ninyo, Iinit na maigi; at ito'y nangyayari."
  },
  {
    "i": 29824,
    "b": 48,
    "c": 5012,
    "r": 5012,
    "o": 56,
    "t": "Kayong mga mapagpaimbabaw! marunong kayong mangagpaaninaw ng anyo ng lupa at ng langit; datapuwa't bakit di ninyo nalalamang ipaaninaw ang panahong ito?"
  },
  {
    "i": 29825,
    "b": 48,
    "c": 5012,
    "r": 5012,
    "o": 57,
    "t": "At bakit naman hindi ninyo hatulan sa inyong sarili kung alin ang matuwid?"
  },
  {
    "i": 29826,
    "b": 48,
    "c": 5012,
    "r": 5012,
    "o": 58,
    "t": "Sapagka't samantalang pumaparoon ka sa hukom na kasama mo ang iyong kaalit, ay sikapin mo sa daan na makaligtas ka sa kaniya; baka sakaling kaladkarin ka niya sa hukom, at ibigay ka ng hukom sa punong kawal at ipasok ka ng punong kawal sa bilangguan."
  },
  {
    "i": 29827,
    "b": 48,
    "c": 5012,
    "r": 5012,
    "o": 59,
    "t": "Sinasabi ko sa iyo, Hindi ka lalabas doon sa anomang paraan, hanggang sa mabayaran mo ang katapustapusang lepta."
  },
  {
    "i": 29828,
    "b": 48,
    "c": 5013,
    "r": 5013,
    "o": 1,
    "t": "Nang panahon ding ngang yaon ay nangaroon ang ilan, na nagsipagsabi sa kaniya tungkol sa mga Galileo, na ang dugo ng mga ito'y inihalo ni Pilato sa mga hain nila."
  },
  {
    "i": 29829,
    "b": 48,
    "c": 5013,
    "r": 5013,
    "o": 2,
    "t": "At siya'y sumagot at sinabi sa kanila, Inaakala baga ninyo na ang mga Galileong ito ay higit ang pagkamakasalanan kay sa lahat ng mga Galileo, dahil sa sila'y nangagbata ng mga bagay na ito?"
  },
  {
    "i": 29830,
    "b": 48,
    "c": 5013,
    "r": 5013,
    "o": 3,
    "t": "Sinasabi ko sa inyo, Hindi: datapuwa't, malibang kayo'y mangagsisi, ay mangamamatay kayong lahat sa gayon ding paraan."
  },
  {
    "i": 29831,
    "b": 48,
    "c": 5013,
    "r": 5013,
    "o": 4,
    "t": "O yaong labingwalo, na nalagpakan ng moog sa Siloe, at nangamatay, ay inaakala baga ninyo na sila'y lalong salarin kay sa lahat ng taong nangananahan sa Jerusalem?"
  },
  {
    "i": 29832,
    "b": 48,
    "c": 5013,
    "r": 5013,
    "o": 5,
    "t": "Sinasabi ko sa inyo, Hindi: datapuwa't, malibang kayo'y mangagsisi, ay mangamamatay kayong lahat sa gayon ding paraan."
  },
  {
    "i": 29833,
    "b": 48,
    "c": 5013,
    "r": 5013,
    "o": 6,
    "t": "At sinalita niya ang talinghagang ito, Isang tao ay may isang puno ng igos na natatanim sa kaniyang ubasan; at siya'y naparoong humahanap ng bunga niyaon, at walang nasumpungan."
  },
  {
    "i": 29834,
    "b": 48,
    "c": 5013,
    "r": 5013,
    "o": 7,
    "t": "At sinabi niya sa nagaalaga ng ubasan, Narito, tatlong taon nang pumaparito akong humahanap ng bunga sa puno ng igos na ito, at wala akong masumpungan: putulin mo; bakit pa makasisikip sa lupa?"
  },
  {
    "i": 29835,
    "b": 48,
    "c": 5013,
    "r": 5013,
    "o": 8,
    "t": "At pagsagot niya'y sinabi sa kaniya, Panginoon, pabayaan mo muna sa taong ito, hanggang sa aking mahukayan sa palibot, at malagyan ng pataba:"
  },
  {
    "i": 29836,
    "b": 48,
    "c": 5013,
    "r": 5013,
    "o": 9,
    "t": "At kung pagkatapos ay magbunga, ay mabuti; datapuwa't kung hindi, ay puputulin mo."
  },
  {
    "i": 29837,
    "b": 48,
    "c": 5013,
    "r": 5013,
    "o": 10,
    "t": "At siya'y nagtuturo sa mga sinagoga nang araw ng sabbath."
  },
  {
    "i": 29838,
    "b": 48,
    "c": 5013,
    "r": 5013,
    "o": 11,
    "t": "At narito, ang isang babae na may espiritu ng sakit na may labingwalong taon na; at totoong baluktot at hindi makaunat sa anomang paraan."
  },
  {
    "i": 29839,
    "b": 48,
    "c": 5013,
    "r": 5013,
    "o": 12,
    "t": "At nang siya'y makita ni Jesus, ay kaniyang tinawag siya, at sinabi niya sa kaniya, Babae, kalag ka na sa iyong sakit."
  },
  {
    "i": 29840,
    "b": 48,
    "c": 5013,
    "r": 5013,
    "o": 13,
    "t": "At ipinatong niya ang kaniyang mga kamay sa kaniya: at pagdaka siya'y naunat, at niluwalhati niya ang Dios."
  },
  {
    "i": 29841,
    "b": 48,
    "c": 5013,
    "r": 5013,
    "o": 14,
    "t": "At ang pinuno sa sinagoga, dala ng kagalitan, sapagka't si Jesus ay nagpagaling nang sabbath, ay sumagot at sinabi sa karamihan, May anim na araw na ang mga tao'y dapat na magsigawa: kaya sa mga araw na iyan ay magsiparito kayo, at kayo'y pagagalingin, at huwag sa araw ng sabbath."
  },
  {
    "i": 29842,
    "b": 48,
    "c": 5013,
    "r": 5013,
    "o": 15,
    "t": "Datapuwa't sinagot siya ng Panginoon, at sinabi, Kayong mga mapagpaimbabaw, hindi baga kinakalagan ng bawa't isa sa inyo sa sabbath ang kaniyang bakang lalake o ang kaniyang asno sa sabsaban, at ito'y inilalabas upang painumin?"
  },
  {
    "i": 29843,
    "b": 48,
    "c": 5013,
    "r": 5013,
    "o": 16,
    "t": "At ang babaing itong anak ni Abraham, na tinalian ni Satanas, narito, sa loob ng labingwalong taon, hindi baga dapat kalagan ng taling ito sa araw ng sabbath?"
  },
  {
    "i": 29844,
    "b": 48,
    "c": 5013,
    "r": 5013,
    "o": 17,
    "t": "At samantalang sinasabi niya ang mga bagay na ito, ay nangapahiya ang lahat ng kaniyang mga kaalit: at nangagagalak ang buong karamihan dahil sa lahat ng maluwalhating bagay na kaniyang ginawa."
  },
  {
    "i": 29845,
    "b": 48,
    "c": 5013,
    "r": 5013,
    "o": 18,
    "t": "Sinabi nga niya, Sa ano tulad ang kaharian ng Dios? at sa ano ko itutulad?"
  },
  {
    "i": 29846,
    "b": 48,
    "c": 5013,
    "r": 5013,
    "o": 19,
    "t": "Tulad sa isang butil ng mostasa na kinuha ng isang tao, at inihagis sa kaniyang sariling halamanan; at ito'y sumibol, at naging isang punong kahoy; at humapon sa mga sanga nito ang mga ibon sa langit."
  },
  {
    "i": 29847,
    "b": 48,
    "c": 5013,
    "r": 5013,
    "o": 20,
    "t": "At muling sinabi niya, Sa ano ko itutulad ang kaharian ng Dios?"
  },
  {
    "i": 29848,
    "b": 48,
    "c": 5013,
    "r": 5013,
    "o": 21,
    "t": "Tulad sa lebadura na kinuha ng isang babae, at itinago sa tatlong takal na harina, hanggang sa ito'y nalebadurahang lahat."
  },
  {
    "i": 29849,
    "b": 48,
    "c": 5013,
    "r": 5013,
    "o": 22,
    "t": "At siya'y yumaon sa kaniyang lakad sa mga bayan at mga nayon, na nagtuturo, at naglalakbay na tungo sa Jerusalem."
  },
  {
    "i": 29850,
    "b": 48,
    "c": 5013,
    "r": 5013,
    "o": 23,
    "t": "At may isang nagsabi sa kaniya, Panginoon, kakaunti baga ang mangaliligtas? At sinabi niya sa kanila,"
  },
  {
    "i": 29851,
    "b": 48,
    "c": 5013,
    "r": 5013,
    "o": 24,
    "t": "Magpilit kayong magsipasok sa pintuang makipot: sapagka't sinasabi ko sa inyo na marami ang mangagsisikap na pumasok, at hindi mangyayari."
  },
  {
    "i": 29852,
    "b": 48,
    "c": 5013,
    "r": 5013,
    "o": 25,
    "t": "Kung makatindig na ang puno ng sangbahayan, at mailapat na ang pinto, at magpasimula kayong mangagsitayo sa labas, at mangagsituktok sa pintuan, na mangagsasabi, Panginoon, buksan mo kami; at siya'y sasagot at sasabihin sa inyo, Hindi ko kayo nangakikilala kung kayo'y taga saan;"
  },
  {
    "i": 29853,
    "b": 48,
    "c": 5013,
    "r": 5013,
    "o": 26,
    "t": "Kung magkagayo'y pasisimulan ninyong sabihin, Nagsikain kami at nagsiinom sa harap mo, at nagturo ka sa aming mga lansangan;"
  },
  {
    "i": 29854,
    "b": 48,
    "c": 5013,
    "r": 5013,
    "o": 27,
    "t": "At sasabihin niya, Sinasabi ko sa inyo na hindi ko kayo nangakikilala kung kayo'y taga saan; magsilayo kayo sa akin, kayong lahat na manggagawa ng kalikuan."
  },
  {
    "i": 29855,
    "b": 48,
    "c": 5013,
    "r": 5013,
    "o": 28,
    "t": "Diyan na nga ang pagtangis, at ang pagngangalit ng mga ngipin, kung mangakita ninyo si Abraham, at si Isaac, at si Jacob, at ang lahat ng mga propeta sa kaharian ng Dios, at kayo'y palabasin."
  },
  {
    "i": 29856,
    "b": 48,
    "c": 5013,
    "r": 5013,
    "o": 29,
    "t": "At sila'y magsisipanggaling sa silanganan at sa kalunuran, at sa timugan at sa hilagaan, at magsisiupo sa kaharian ng Dios."
  },
  {
    "i": 29857,
    "b": 48,
    "c": 5013,
    "r": 5013,
    "o": 30,
    "t": "At narito, may mga huling magiging una at may mga unang magiging huli."
  },
  {
    "i": 29858,
    "b": 48,
    "c": 5013,
    "r": 5013,
    "o": 31,
    "t": "Nagsidating nang oras ding yaon ang ilang Fariseo, na nangagsasabi sa kaniya, Lumabas ka, at humayo ka rito: sapagka't ibig kang patayin ni Herodes."
  },
  {
    "i": 29859,
    "b": 48,
    "c": 5013,
    "r": 5013,
    "o": 32,
    "t": "At sinabi niya sa kanila, Magsiparoon kayo, at inyong sabihin sa sorrang yaon, Narito, nagpapalabas ako ng mga demonio at nagpapagaling ngayon at bukas, at ako'y magiging sakdal sa ikatlong araw."
  },
  {
    "i": 29860,
    "b": 48,
    "c": 5013,
    "r": 5013,
    "o": 33,
    "t": "Gayon ma'y kailangang ako'y yumaon sa aking lakad ngayon at bukas at sa makalawa: sapagka't hindi mangyayari na ang isang propeta ay mamatay sa labas ng Jerusalem."
  },
  {
    "i": 29861,
    "b": 48,
    "c": 5013,
    "r": 5013,
    "o": 34,
    "t": "Oh Jerusalem, Jerusalem, na pumapatay sa mga propeta, at bumabato sa mga sinugo sa kaniya! Makailang inibig kong tipunin ang iyong mga anak, na gaya ng pagtitipon ng inahing manok sa kaniyang sariling mga sisiw sa ilalim ng kaniyang mga pakpak, at ayaw kayo!"
  },
  {
    "i": 29862,
    "b": 48,
    "c": 5013,
    "r": 5013,
    "o": 35,
    "t": "Narito, sa inyo'y iniwang walang anoman ang inyong bahay: at sinasabi ko sa inyo, Hindi ninyo ako makikita, hanggang sa inyong sabihin, Mapalad ang pumaparito sa pangalan ng Panginoon."
  },
  {
    "i": 29863,
    "b": 48,
    "c": 5014,
    "r": 5014,
    "o": 1,
    "t": "At nangyari, sa pagpasok niya sa bahay ng isa sa mga pinuno ng mga Fariseo nang isang sabbath upang kumain ng tinapay, at inaabangan nila siya."
  },
  {
    "i": 29864,
    "b": 48,
    "c": 5014,
    "r": 5014,
    "o": 2,
    "t": "At narito, sa kaniyang harapan ay may isang lalaking namamaga."
  },
  {
    "i": 29865,
    "b": 48,
    "c": 5014,
    "r": 5014,
    "o": 3,
    "t": "At pagsagot ni Jesus, ay nagsalita sa mga tagapagtanggol ng kautusan at sa mga Fariseo, na sinasabi, Matuwid baga o hindi na magpagaling sa sabbath?"
  },
  {
    "i": 29866,
    "b": 48,
    "c": 5014,
    "r": 5014,
    "o": 4,
    "t": "Datapuwa't sila'y di nagsiimik. At siya'y tinangnan niya, at siya'y pinagaling, at siya'y pinayaon."
  },
  {
    "i": 29867,
    "b": 48,
    "c": 5014,
    "r": 5014,
    "o": 5,
    "t": "At sinabi niya sa kanila, Sino kaya sa inyo ang kung magkaroon ng isang asno o isang bakang lalake na mahulog sa hukay, at pagdaka'y hindi kukunin kahit araw ng sabbath?"
  },
  {
    "i": 29868,
    "b": 48,
    "c": 5014,
    "r": 5014,
    "o": 6,
    "t": "At di na muling nakasagot sila sa kaniya sa mga bagay na ito."
  },
  {
    "i": 29869,
    "b": 48,
    "c": 5014,
    "r": 5014,
    "o": 7,
    "t": "At nagsalita siya ng isang talinghaga sa mga inanyayahan, nang mamasdan niya na kanilang pinipili ang mga pangulong luklukan; na nagsasabi sa kanila,"
  },
  {
    "i": 29870,
    "b": 48,
    "c": 5014,
    "r": 5014,
    "o": 8,
    "t": "Pagka inaanyayahan ka ninomang tao sa kasalan, huwag kang uupo sa pangulong luklukan; baka mayroon siyang anyayahang lalong marangal na tao kay sa iyo,"
  },
  {
    "i": 29871,
    "b": 48,
    "c": 5014,
    "r": 5014,
    "o": 9,
    "t": "At lumapit yaong naganyaya sa iyo at sa kaniya, at sabihin sa iyo, Bigyan mong puwang ang taong ito; at kung magkagayo'y magpapasimula kang mapahiya na mapalagay ka sa dakong kababababaan."
  },
  {
    "i": 29872,
    "b": 48,
    "c": 5014,
    "r": 5014,
    "o": 10,
    "t": "Kundi pagka inaanyayahan ka, ay pumaroon ka at umupo ka sa dakong kababababaan; upang kung dumating ang naganyaya sa iyo, ay sa iyo'y sabihin niya, Kaibigan pumaroon ka pa sa lalong mataas: kung magkagayo'y magkakaroon ka ng kaluwalhatian sa harap ng lahat na mga kasalo mong nangakaupo sa dulang."
  },
  {
    "i": 29873,
    "b": 48,
    "c": 5014,
    "r": 5014,
    "o": 11,
    "t": "Sapagka't ang bawa't nagmamataas ay mabababa; at ang nagpapakababa ay matataas."
  },
  {
    "i": 29874,
    "b": 48,
    "c": 5014,
    "r": 5014,
    "o": 12,
    "t": "At sinabi rin naman niya sa naganyaya sa kaniya, Pagka naghahanda ka ng isang tanghalian o ng isang hapunan, ay huwag mong tawagin ang iyong mga kaibigan, ni ang iyong mga kapatid, ni ang iyong mga kamaganak, ni ang mayayamang kapitbahay; baka ikaw naman ang kanilang muling anyayahan, at gantihan ka."
  },
  {
    "i": 29875,
    "b": 48,
    "c": 5014,
    "r": 5014,
    "o": 13,
    "t": "Datapuwa't kung maghahanda ka, ay anyayahan mo ang mga dukha, ang mga pingkaw, ang mga pilay, ang mga bulag,"
  },
  {
    "i": 29876,
    "b": 48,
    "c": 5014,
    "r": 5014,
    "o": 14,
    "t": "At magiging mapalad ka; sapagka't wala silang sukat ikaganti sa iyo: sapagka't gagantihin sa iyo sa pagkabuhay na maguli ng mga ganap."
  },
  {
    "i": 29877,
    "b": 48,
    "c": 5014,
    "r": 5014,
    "o": 15,
    "t": "At nang marinig ito ng isa sa nangakaupong kasalo niya sa dulang, ay sinabi sa kaniya, Mapalad ang kakain ng tinapay sa kaharian ng Dios."
  },
  {
    "i": 29878,
    "b": 48,
    "c": 5014,
    "r": 5014,
    "o": 16,
    "t": "Datapuwa't sinabi niya sa kaniya, May isang naghanda ng isang malaking hapunan; at marami siyang inanyayahan:"
  },
  {
    "i": 29879,
    "b": 48,
    "c": 5014,
    "r": 5014,
    "o": 17,
    "t": "At sa panahon ng paghapon ay sinugo niya ang kaniyang alipin, upang sabihin sa mga inanyayahan, Magsiparito kayo; sapagka't ang lahat ng mga bagay ay nahahanda na."
  },
  {
    "i": 29880,
    "b": 48,
    "c": 5014,
    "r": 5014,
    "o": 18,
    "t": "At silang lahat na parang iisa ay nangagpasimulang nangagdahilan. Sa kaniya'y sinabi ng una, Bumili ako ng isang bukid, at kailangan akong umalis at tingnan; ipinamamanhik ko sa iyo na pagpaumanhinan mo ako."
  },
  {
    "i": 29881,
    "b": 48,
    "c": 5014,
    "r": 5014,
    "o": 19,
    "t": "At sinabi ng iba, Bumili ako ng limang magkatuwang na bakang lalake, at paroroon ako upang sila'y subukin; ipinamamanhik ko sa iyo na pagpaumanhinan mo ako."
  },
  {
    "i": 29882,
    "b": 48,
    "c": 5014,
    "r": 5014,
    "o": 20,
    "t": "At sinabi ng iba, Bago akong kasal, at kaya nga hindi ako makaparoroon."
  },
  {
    "i": 29883,
    "b": 48,
    "c": 5014,
    "r": 5014,
    "o": 21,
    "t": "At dumating ang alipin, at isinaysay ang mga bagay na ito sa kaniyang panginoon. Nang magkagayon, sa galit ng puno ng sangbahayan ay sinabi sa kaniyang alipin, Pumaroon kang madali sa mga lansangan at sa mga daang makikipot ng bayan, at dalhin mo rito ang mga dukha, at ang mga pingkaw, at ang mga bulag, at ang mga pilay."
  },
  {
    "i": 29884,
    "b": 48,
    "c": 5014,
    "r": 5014,
    "o": 22,
    "t": "At sinabi ng alipin, panginoon, nagawa na ang ipinagutos mo, at gayon ma'y maluwag pa."
  },
  {
    "i": 29885,
    "b": 48,
    "c": 5014,
    "r": 5014,
    "o": 23,
    "t": "At sinabi ng panginoon sa alipin, Pumaroon ka sa mga daan at sa mga bakuran, at pilitin mo silang magsipasok, upang mapuno ang aking bahay."
  },
  {
    "i": 29886,
    "b": 48,
    "c": 5014,
    "r": 5014,
    "o": 24,
    "t": "Sapagka't sinasabi ko sa inyo na alin man sa mga taong inanyayahan ay hindi makatitikim ng aking hapunan."
  },
  {
    "i": 29887,
    "b": 48,
    "c": 5014,
    "r": 5014,
    "o": 25,
    "t": "Nagsisama nga sa kaniya ang lubhang maraming tao; at siya'y lumingon at sa kanila'y sinabi,"
  },
  {
    "i": 29888,
    "b": 48,
    "c": 5014,
    "r": 5014,
    "o": 26,
    "t": "Kung ang sinomang tao'y pumaparito sa akin, at hindi napopoot sa kaniyang sariling ama, at ina, at asawang babae, at mga anak, at mga kapatid na lalake, at mga kapatid na babae, oo, at pati sa kaniyang sariling buhay man, ay hindi siya maaaring maging alagad ko."
  },
  {
    "i": 29889,
    "b": 48,
    "c": 5014,
    "r": 5014,
    "o": 27,
    "t": "Sinomang hindi nagdadala ng kaniyang sariling krus, at sumusunod sa akin, ay hindi maaaring maging alagad ko."
  },
  {
    "i": 29890,
    "b": 48,
    "c": 5014,
    "r": 5014,
    "o": 28,
    "t": "Sapagka't alin sa inyo, ang kung ibig magtayo ng isang moog, ay hindi muna uupo at tatayahin ang halagang magugugol kung mayroong maipagtatapos?"
  },
  {
    "i": 29891,
    "b": 48,
    "c": 5014,
    "r": 5014,
    "o": 29,
    "t": "Baka kung mailagay na niya ang patibayan, at hindi matapos, ang lahat ng mga makakita ay mangagpasimulang siya'y libakin,"
  },
  {
    "i": 29892,
    "b": 48,
    "c": 5014,
    "r": 5014,
    "o": 30,
    "t": "Na sabihin, Nagpasimula ang taong ito na magtayo, at hindi nakayang tapusin."
  },
  {
    "i": 29893,
    "b": 48,
    "c": 5014,
    "r": 5014,
    "o": 31,
    "t": "O aling hari, na kung sasalubong sa pakikidigma sa ibang hari, ay hindi muna uupo at sasangguni kung makahaharap siya na may sangpung libo sa dumarating na laban sa kaniya na may dalawangpung libo?"
  },
  {
    "i": 29894,
    "b": 48,
    "c": 5014,
    "r": 5014,
    "o": 32,
    "t": "O kung hindi, samantalang malayo pa ang isa, ay magsusugo siya ng isang sugo, at hihilingin ang mga kailangan sa pagkakasundo."
  },
  {
    "i": 29895,
    "b": 48,
    "c": 5014,
    "r": 5014,
    "o": 33,
    "t": "Kaya nga sinoman sa inyo na hindi tumanggi sa lahat niyang tinatangkilik, ay di maaaring maging alagad ko."
  },
  {
    "i": 29896,
    "b": 48,
    "c": 5014,
    "r": 5014,
    "o": 34,
    "t": "Mabuti nga ang asin: datapuwa't kung ang asin ay tumabang, ay ano ang ipagpapaalat?"
  },
  {
    "i": 29897,
    "b": 48,
    "c": 5014,
    "r": 5014,
    "o": 35,
    "t": "Walang kabuluhang maging sa lupa kahit sa tapunan man ng dumi: itinatapon sa labas. Ang may mga pakinig upang ipakinig, ay makinig."
  },
  {
    "i": 29898,
    "b": 48,
    "c": 5015,
    "r": 5015,
    "o": 1,
    "t": "Nagsisilapit nga sa kaniya ang lahat ng mga maniningil ng buwis at makasalanan upang makinig sa kaniya."
  },
  {
    "i": 29899,
    "b": 48,
    "c": 5015,
    "r": 5015,
    "o": 2,
    "t": "At ang mga Fariseo at gayon din ang mga eskriba ay nangagbubulongbulungan, na nangagsasabi, Tinatanggap ng taong ito ang mga makasalanan, at sumasalo sa kanila."
  }
]
