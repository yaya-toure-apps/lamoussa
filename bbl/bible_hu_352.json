[
  {
    "i": 35200,
    "b": 72,
    "c": 7412,
    "r": 7412,
    "o": 1,
    "t": "És láttaték nagy jel az égben: egy Asszony! A napba vala öltözve, és lábai alatt a hold, és fején tizenkét csillagból korona;"
  },
  {
    "i": 35201,
    "b": 72,
    "c": 7412,
    "r": 7412,
    "o": 2,
    "t": "És terhes vala, és vajúdván kiált vala, és gyötrődik vala a szülésben."
  },
  {
    "i": 35202,
    "b": 72,
    "c": 7412,
    "r": 7412,
    "o": 3,
    "t": "És láttaték más jel is az égben, és ímé egy nagy vörös sárkány, a kinek hét feje vala és tíz szarva, és fejein hét korona;"
  },
  {
    "i": 35203,
    "b": 72,
    "c": 7412,
    "r": 7412,
    "o": 4,
    "t": "És a farka elvonszolta az ég csillagainak harmadrészét, és a földre vetette azokat; és a sárkány oda állt a szülő asszony elé, hogy mikor megszül, elnyelje a gyermekét."
  },
  {
    "i": 35204,
    "b": 72,
    "c": 7412,
    "r": 7412,
    "o": 5,
    "t": "És szült fiat, fiúgyermeket, a ki vasvesszővel legeltet minden nemzetet;"
  },
  {
    "i": 35205,
    "b": 72,
    "c": 7412,
    "r": 7412,
    "o": 6,
    "t": "És ragadtaték annak gyermeke az Istenhez és az ő királyiszékéhez. Az asszony pedig elfuta a pusztába, hol helye vala készítve az Istentől, hogy ott tápláltassék ezerkétszázhatvan napig."
  },
  {
    "i": 35206,
    "b": 72,
    "c": 7412,
    "r": 7412,
    "o": 7,
    "t": "És lőn nagy háború az égben: Mihály és az ő angyalai harczoltak a sárkány ellen; és a sárkány is harczolt és az ő angyalai;"
  },
  {
    "i": 35207,
    "b": 72,
    "c": 7412,
    "r": 7412,
    "o": 8,
    "t": "De nem győzedelmeskedének, és az ő helyök sem találtaték többé az égben."
  },
  {
    "i": 35208,
    "b": 72,
    "c": 7412,
    "r": 7412,
    "o": 9,
    "t": "És vetteték a nagy sárkány, ama régi kígyó, a ki neveztetik ördögnek és Sátánnak, ki az egész föld kerekségét elhiteti, vetteték a földre, és az ő angyalai is ő vele vettettek."
  },
  {
    "i": 35209,
    "b": 72,
    "c": 7412,
    "r": 7412,
    "o": 10,
    "t": "És hallék nagy szózatot az égben, a mely ezt mondja vala: Most lett meg az üdvösség és az erő, és a mi Istenünknek országa, és az ő Krisztusának hatalma; mert a mi atyánkfiai vádlója levettetett, ki vádolja vala őket éjjel és nappal a mi Istenünk előtt."
  },
  {
    "i": 35210,
    "b": 72,
    "c": 7412,
    "r": 7412,
    "o": 11,
    "t": "És ők legyőzték azt a Bárány véréért, és az ő bizonyságtételöknek beszédéért; és az ő életöket nem kímélték mind halálig."
  },
  {
    "i": 35211,
    "b": 72,
    "c": 7412,
    "r": 7412,
    "o": 12,
    "t": "Annakokáért örüljetek egek és a kik azokban lakoztok. Jaj a földnek és a tengernek! mert leszállott az ördög ti hozzátok, nagy haraggal, tudván, hogy kevés ideje van."
  },
  {
    "i": 35212,
    "b": 72,
    "c": 7412,
    "r": 7412,
    "o": 13,
    "t": "Mikor azért látta a sárkány, hogy ő a földre vettetett, kergette az asszonyt, a ki a fiúgyermeket szülte."
  },
  {
    "i": 35213,
    "b": 72,
    "c": 7412,
    "r": 7412,
    "o": 14,
    "t": "És adaték az asszonynak két nagy sasszárny, hogy elrepüljön a pusztába az ő helyére, hol tápláltatik egy ideig, és időkig, és az időnek feléig a kígyó elől."
  },
  {
    "i": 35214,
    "b": 72,
    "c": 7412,
    "r": 7412,
    "o": 15,
    "t": "És bocsátott a kígyó az ő szájából az asszony után vizet, mint egy folyóvizet, hogy a folyóvízzel elragadtassa őt."
  },
  {
    "i": 35215,
    "b": 72,
    "c": 7412,
    "r": 7412,
    "o": 16,
    "t": "És segítségül lőn a föld az asszonynak, és megnyitá a föld az ő száját, és elnyelé a folyóvizet, a melyet a sárkány bocsátott az ő szájából."
  },
  {
    "i": 35216,
    "b": 72,
    "c": 7412,
    "r": 7412,
    "o": 17,
    "t": "Megharagvék azért a sárkány az asszonyra, és elméne, hogy hadakozzék a többiekkel az ő magvából valókkal, a kik megtartják az Isten parancsolatait, és a Jézus Krisztus bizonyságtételét."
  },
  {
    "i": 35217,
    "b": 72,
    "c": 7413,
    "r": 7413,
    "o": 1,
    "t": "És álla a tengernek fövenyére. És látám, hogy a tengerből egy fenevad jõ vala fel, a melynek hét feje és tíz szarva vala, és szarvain tíz korona, és fejein a káromlás neve."
  },
  {
    "i": 35218,
    "b": 72,
    "c": 7413,
    "r": 7413,
    "o": 2,
    "t": "És a fenevad, a melyet láték, párduczhoz vala hasonló, és a lábai mint a medvéé, és a szája mint az oroszlán szája; és a sárkány adta annak az ő erejét, és az ő királyiszékét, és nagy hatalmát."
  },
  {
    "i": 35219,
    "b": 72,
    "c": 7413,
    "r": 7413,
    "o": 3,
    "t": "És látám, hogy az egyik feje mintegy halálosan megsebesíttetett; de az ő halálos sebe meggyógyult: és csodálván az egész föld követte a fenevadat."
  },
  {
    "i": 35220,
    "b": 72,
    "c": 7413,
    "r": 7413,
    "o": 4,
    "t": "És imádák a sárkányt, a mely a hatalmat adta a fenevadnak; és imádák a fenevadat, ezt mondván: Kicsoda hasonló a fenevadhoz? kicsoda viaskodhatik ő vele?"
  },
  {
    "i": 35221,
    "b": 72,
    "c": 7413,
    "r": 7413,
    "o": 5,
    "t": "És adaték néki nagy száj, a mely szól vala nagy dolgokat és káromlásokat; és adaték néki hatalom, hogy cselekedjék negyvenkét hónapig."
  },
  {
    "i": 35222,
    "b": 72,
    "c": 7413,
    "r": 7413,
    "o": 6,
    "t": "És megnyitá az ő száját Isten ellen való káromlásra, hogy káromolja az ő nevét és az ő sátorát és azokat, a kik a mennyben lakoznak."
  },
  {
    "i": 35223,
    "b": 72,
    "c": 7413,
    "r": 7413,
    "o": 7,
    "t": "És adaték annak, hogy háborút viseljen a szentek ellen, és legyőzze őket; és adaték annak hatalom minden nemzetségen és nyelven és népen."
  },
  {
    "i": 35224,
    "b": 72,
    "c": 7413,
    "r": 7413,
    "o": 8,
    "t": "És imádják azt a földnek minden lakosai, a kiknek neve nincs beírva az életnek könyvébe, a mely a Bárányé, a ki megöletett a világ alapítása óta."
  },
  {
    "i": 35225,
    "b": 72,
    "c": 7413,
    "r": 7413,
    "o": 9,
    "t": "Ha valakinek van füle, hallja."
  },
  {
    "i": 35226,
    "b": 72,
    "c": 7413,
    "r": 7413,
    "o": 10,
    "t": "Ha valaki fogságba visz, fogságba megy; ha valaki fegyverrel öl, fegyverrel kell annak megöletni. Itt van a szenteknek béketűrése és hite."
  },
  {
    "i": 35227,
    "b": 72,
    "c": 7413,
    "r": 7413,
    "o": 11,
    "t": "Látám pedig más fenevadat feljőni a földből, a kinek két szarva vala, a Bárányhoz hasonló, és úgy szól vala, mint a sárkány;"
  },
  {
    "i": 35228,
    "b": 72,
    "c": 7413,
    "r": 7413,
    "o": 12,
    "t": "És az első fenevadnak minden hatalmasságát gyakorolja az ő színe előtt; és azt cselekszi, hogy a föld és annak lakosai imádják az első fenevadat, a melynek halálos sebe meggyógyult."
  },
  {
    "i": 35229,
    "b": 72,
    "c": 7413,
    "r": 7413,
    "o": 13,
    "t": "És nagy jeleket tesz, annyira, hogy tüzet is hoz alá az égből a földre az emberek láttára."
  },
  {
    "i": 35230,
    "b": 72,
    "c": 7413,
    "r": 7413,
    "o": 14,
    "t": "És elhiteti a föld lakosait a jelekkel, a melyek adatának néki, hogy cselekedjék a fenevad előtt; azt mondván a föld lakosainak, hogy csinálják meg a fenevad képét, a ki fegyverrel megsebesíttetett vala, de megelevenedett."
  },
  {
    "i": 35231,
    "b": 72,
    "c": 7413,
    "r": 7413,
    "o": 15,
    "t": "És adaték néki, hogy a fenevad képébe lelket adjon, hogy a fenevad képe szóljon is; és azt is tegye, hogy mindazok, a kik nem imádják a fenevad képét, megölettessenek."
  },
  {
    "i": 35232,
    "b": 72,
    "c": 7413,
    "r": 7413,
    "o": 16,
    "t": "Azt is teszi mindenkivel, kicsinyekkel és nagyokkal, gazdagokkal és szegényekkel, szabadokkal és szolgákkal, hogy az ő jobb kezökre vagy a homlokukra bélyeget tegyenek;"
  },
  {
    "i": 35233,
    "b": 72,
    "c": 7413,
    "r": 7413,
    "o": 17,
    "t": "És hogy senki se vehessen, se el ne adhasson semmit, hanem csak a kinek bélyege van, a fenevad neve, vagy az ő nevének száma."
  },
  {
    "i": 35234,
    "b": 72,
    "c": 7413,
    "r": 7413,
    "o": 18,
    "t": "Itt van a bölcseség. A kinek értelme van, számlálja meg a fenevad számát; mert emberi szám: és az ő száma hatszázhatvanhat."
  },
  {
    "i": 35235,
    "b": 72,
    "c": 7414,
    "r": 7414,
    "o": 1,
    "t": "És látám, és ímé a Bárány áll vala Sion hegyén, és vele száznegyvennégy ezeren, a kiknek homlokukra vala írva az ő Atyjának neve."
  },
  {
    "i": 35236,
    "b": 72,
    "c": 7414,
    "r": 7414,
    "o": 2,
    "t": "És hallék az égből egy szózatot, mint sok vizeknek zúgását és mint nagy mennydörgésnek szavát; és hallám hárfásoknak az ő hárfáikon játszó szózatát."
  },
  {
    "i": 35237,
    "b": 72,
    "c": 7414,
    "r": 7414,
    "o": 3,
    "t": "És énekelnek vala mintegy új éneket a királyiszék előtt és a négy élő állat előtt és a presbiterek előtt; és senki meg nem tanulhatja vala azt az éneket, csak a száznegyvennégy ezer, a kik a földről megváltattak."
  },
  {
    "i": 35238,
    "b": 72,
    "c": 7414,
    "r": 7414,
    "o": 4,
    "t": "Ezek azok, a kik asszonyokkal nem fertőztették meg magokat; mert szűzek. Ezek követik a Bárányt, valahová megy. Ezek váltattak meg az emberek közül, zsengékul az Istennek és a Báránynak."
  },
  {
    "i": 35239,
    "b": 72,
    "c": 7414,
    "r": 7414,
    "o": 5,
    "t": "És az ő szájokban nem találtatott álnokság; mert ők feddhetetlenek az Istennek királyiszéke előtt."
  },
  {
    "i": 35240,
    "b": 72,
    "c": 7414,
    "r": 7414,
    "o": 6,
    "t": "És láték egy másik angyalt az ég közepén repülni, a kinek örökkévaló evangyélioma vala, hogy hirdesse a föld lakosainak, és minden nemzetségnek és ágazatnak és nyelvnek és népnek,"
  },
  {
    "i": 35241,
    "b": 72,
    "c": 7414,
    "r": 7414,
    "o": 7,
    "t": "Nagy szóval ezt mondván: Féljétek az Istent, és néki adjatok dicsőséget; mert eljött az ő ítéletének órája; és imádjátok azt, a ki teremtette a mennyet és a földet, és a tengert és a vizek forrásait."
  },
  {
    "i": 35242,
    "b": 72,
    "c": 7414,
    "r": 7414,
    "o": 8,
    "t": "És egy másik angyal követé azt, mondván: Elesett, elesett a nagy Babilon, a mely paráznaságának haragborával megitatott minden népet."
  },
  {
    "i": 35243,
    "b": 72,
    "c": 7414,
    "r": 7414,
    "o": 9,
    "t": "És egy harmadik angyal is követé őket, nagy szóval mondván: Ha valaki imádja a fenevadat és az ő képét, és bélyeget vesz az ő homlokára vagy az ő kezére,"
  },
  {
    "i": 35244,
    "b": 72,
    "c": 7414,
    "r": 7414,
    "o": 10,
    "t": "Az is iszik az Isten haragjának borából, a mely elegyítetlenül töltetett az ő haragjának poharába; és kínoztatik tűzzel és kénkővel a szent angyalok előtt és a Bárány előtt;"
  },
  {
    "i": 35245,
    "b": 72,
    "c": 7414,
    "r": 7414,
    "o": 11,
    "t": "És az ő kínlódásuknak füstje felmegy örökkön örökké; és nem lesz nyugalmuk éjjel és nappal, a kik imádják a fenevadat és az ő képét, és ha valaki az ő nevének bélyegét veszi."
  },
  {
    "i": 35246,
    "b": 72,
    "c": 7414,
    "r": 7414,
    "o": 12,
    "t": "Itt van a szenteknek béketűrése, a kik megtartják az Isten parancsolatait és a Jézus hitét."
  },
  {
    "i": 35247,
    "b": 72,
    "c": 7414,
    "r": 7414,
    "o": 13,
    "t": "Hallék pedig egy szózatot az égből, a mely ezt mondja vala nékem: Írd meg: Boldogok a halottak, a kik az Úrban halnak meg mostantól fogva. Bizony, azt mondja a Lélek, hogy megnyugodjanak az ő fáradságuktól; mert az ő cselekedeteik követik őket."
  },
  {
    "i": 35248,
    "b": 72,
    "c": 7414,
    "r": 7414,
    "o": 14,
    "t": "És látám, és ímé egy fehér felhő; és a felhőn ülé valaki, az ember Fiához hasonló, fején arany korona, és kezében éles sarló."
  },
  {
    "i": 35249,
    "b": 72,
    "c": 7414,
    "r": 7414,
    "o": 15,
    "t": "És egy másik angyal jött ki a templomból, kiáltván nagy szóval annak, a ki a felhőn ül vala: Indítsd a te sarlódat, és arass; mert eljött az aratás órája, mert megszáradt a föld vetése."
  },
  {
    "i": 35250,
    "b": 72,
    "c": 7414,
    "r": 7414,
    "o": 16,
    "t": "És a ki a felhőn ül vala, reá bocsátá a sarlóját a földre; és learattaték a föld."
  },
  {
    "i": 35251,
    "b": 72,
    "c": 7414,
    "r": 7414,
    "o": 17,
    "t": "És egy másik angyal is jött ki a mennyben lévő templomból, a kinek szintén éles sarlója vala."
  },
  {
    "i": 35252,
    "b": 72,
    "c": 7414,
    "r": 7414,
    "o": 18,
    "t": "És egy másik angyal jött ki az oltárról, a kinek hatalma vala a tűzön; és kiáltott nagy szóval annak, a kinek éles sarlója vala, mondván: Indítsd a te éles sarlódat, és szüreteld meg a földnek szőlőjét; mert megértek annak a szőlőfürtjei."
  },
  {
    "i": 35253,
    "b": 72,
    "c": 7414,
    "r": 7414,
    "o": 19,
    "t": "És az angyal reá bocsátá a sarlóját a földre, és megszüretelé a földnek szőlőjét, és beveté az Isten haragjának nagy sajtójába."
  },
  {
    "i": 35254,
    "b": 72,
    "c": 7414,
    "r": 7414,
    "o": 20,
    "t": "És megtapodtaték a sajtó a városon kívül, és vér jött ki a sajtóból, a lovak zablájáig, ezer hatszáz stadionnyira."
  },
  {
    "i": 35255,
    "b": 72,
    "c": 7415,
    "r": 7415,
    "o": 1,
    "t": "És láték az égben más nagy és csodálatos jelt: hét angyalt, a kiknél vala a hét utolsó csapás; mert azokban teljesedett be az Istennek haragja."
  },
  {
    "i": 35256,
    "b": 72,
    "c": 7415,
    "r": 7415,
    "o": 2,
    "t": "És láték mintegy üvegtengert tűzzel elegyítve; és azokat, a kik diadalmasok a fenevadon és az ő képén, és az ő nevének számán, látám állani az üvegtenger mellett, az Istennek hárfáival."
  },
  {
    "i": 35257,
    "b": 72,
    "c": 7415,
    "r": 7415,
    "o": 3,
    "t": "És éneklik vala Mózesnek az Isten szolgájának énekét, és a Báránynak énekét, ezt mondván: Nagyságosak és csodálatosak a te cselekedeteid, mindenható Úr Isten! Igazságosak és igazak a te útaid, nemzetek Királya!"
  },
  {
    "i": 35258,
    "b": 72,
    "c": 7415,
    "r": 7415,
    "o": 4,
    "t": "Ki ne félne téged, Uram! és ki ne dicsőítené a te nevedet? mert egyedül vagy szent. Mert eljőnek mind a pogányok és leborulnak előtted; mert a te igaz ítéleteid nyilvánvalókká lettek."
  },
  {
    "i": 35259,
    "b": 72,
    "c": 7415,
    "r": 7415,
    "o": 5,
    "t": "És ezután látám, és ímé megnyílt a mennyben a bizonyságtétel sátorának temploma;"
  },
  {
    "i": 35260,
    "b": 72,
    "c": 7415,
    "r": 7415,
    "o": 6,
    "t": "És kijött a templomból a hét angyal, a kiknél a hét csapás vala, tiszta és ragyogó gyolcsba öltözve, és mellük körül arany övekkel övezve."
  },
  {
    "i": 35261,
    "b": 72,
    "c": 7415,
    "r": 7415,
    "o": 7,
    "t": "És a négy élő állat közül egy odaadá a hét angyalnak hét aranypoharat, a melyek telve valának az örökkön örökké élő Istennek haragjával."
  },
  {
    "i": 35262,
    "b": 72,
    "c": 7415,
    "r": 7415,
    "o": 8,
    "t": "És megtelt a templom füsttel az Isten dicsőségéből és erejéből; és senki be nem mehetett a templomba, mígnem beteljesedik a hét angyal hét csapása."
  },
  {
    "i": 35263,
    "b": 72,
    "c": 7416,
    "r": 7416,
    "o": 1,
    "t": "És hallék nagy szózatot a templomból, a mely ezt mondja vala a hét angyalnak: Menjetek el, és töltsétek ki a földre az Istennek haragjának hét poharát."
  },
  {
    "i": 35264,
    "b": 72,
    "c": 7416,
    "r": 7416,
    "o": 2,
    "t": "És elméne az első, és kitölté az ő poharát a földre; és támada gonosz és ártalmas fekély azokon az embereken, a kiken a fenevad bélyege vala, és a kik az ő képét imádják vala."
  },
  {
    "i": 35265,
    "b": 72,
    "c": 7416,
    "r": 7416,
    "o": 3,
    "t": "És a második angyal kitölté az ő poharát a tengerbe; és lőn az vérré, mint egy halotté; és meghala minden eleven állat a tengerben."
  },
  {
    "i": 35266,
    "b": 72,
    "c": 7416,
    "r": 7416,
    "o": 4,
    "t": "És a harmadik angyal kitölté az ő poharát a folyókba és a vizek forrásaiba; és lőnek vérré."
  },
  {
    "i": 35267,
    "b": 72,
    "c": 7416,
    "r": 7416,
    "o": 5,
    "t": "És hallám a vizek angyalát ezt mondani: Igaz vagy Uram, a ki vagy és a ki valál, te Szent, hogy ezeket ítélted;"
  },
  {
    "i": 35268,
    "b": 72,
    "c": 7416,
    "r": 7416,
    "o": 6,
    "t": "Mert szenteknek és prófétáknak vérét ontották, és vért adtál nékik innok, mert méltók rá!"
  },
  {
    "i": 35269,
    "b": 72,
    "c": 7416,
    "r": 7416,
    "o": 7,
    "t": "És hallék az oltártól ezt mondani: Bizony, Uram, mindenható Isten, igazak és igazságosak a te ítéleteid!"
  },
  {
    "i": 35270,
    "b": 72,
    "c": 7416,
    "r": 7416,
    "o": 8,
    "t": "És a negyedik angyal kitölté az ő poharát a napra; és adaték annak, hogy az embereket tikkaszsza tűzzel."
  },
  {
    "i": 35271,
    "b": 72,
    "c": 7416,
    "r": 7416,
    "o": 9,
    "t": "És tikkasztattak az emberek nagy hévséggel; és káromlák az Istennek nevét, a kinek hatalma van e csapásokon; és nem tértek meg, hogy dicsőséget adjanak néki."
  },
  {
    "i": 35272,
    "b": 72,
    "c": 7416,
    "r": 7416,
    "o": 10,
    "t": "És az ötödik angyal kitölté az ő poharát a fenevad királyiszékére; és az ő országa megboszúsodék; és nyelvüket rágják vala a kín miatt."
  },
  {
    "i": 35273,
    "b": 72,
    "c": 7416,
    "r": 7416,
    "o": 11,
    "t": "És káromlák a mennynek Istenét a kínok és a fekélyek miatt; és meg nem tértek az ő cselekedeteikből."
  },
  {
    "i": 35274,
    "b": 72,
    "c": 7416,
    "r": 7416,
    "o": 12,
    "t": "És a hatodik angyal kitölté az ő poharát a nagy folyóvízre, az Euphratesre; és kiszáradt annak a vize, hogy elkészíttessék a napkeletről jövő királyoknak útja."
  },
  {
    "i": 35275,
    "b": 72,
    "c": 7416,
    "r": 7416,
    "o": 13,
    "t": "És látám, hogy a sárkány szájából és a fenevad szájából és a hamis próféta szájából három tisztátalan lélek jő vala ki, békákhoz hasonlók;"
  },
  {
    "i": 35276,
    "b": 72,
    "c": 7416,
    "r": 7416,
    "o": 14,
    "t": "Mert ördögi lelkek azok, a kik jeleket tesznek; a kik elmennek a földnek és az egész világnak királyaihoz, hogy azokat egybegyűjtsék a mindenható Isten ama nagy napjának viadalára."
  },
  {
    "i": 35277,
    "b": 72,
    "c": 7416,
    "r": 7416,
    "o": 15,
    "t": "(Ímé eljövök mint a tolvaj! Boldog, a ki vigyáz és őrzi az ő ruháit, hogy mezítelenen ne járjon, és meg ne lássák az ő rútságát.)"
  },
  {
    "i": 35278,
    "b": 72,
    "c": 7416,
    "r": 7416,
    "o": 16,
    "t": "És egybegyűjték őket arra a helyre, a mely héberül Armageddonnak neveztetik."
  },
  {
    "i": 35279,
    "b": 72,
    "c": 7416,
    "r": 7416,
    "o": 17,
    "t": "És a hetedik angyal kitölté az ő poharát a levegőbe; és jöve nagy szózat a templomból, a királyiszéktől, ezt mondván: Meglett!"
  },
  {
    "i": 35280,
    "b": 72,
    "c": 7416,
    "r": 7416,
    "o": 18,
    "t": "És lőn villámlás, szózatok és mennydörgések, és nagy földindulás; amilyen nem volt, mióta ember van a földön, ilyen nagy földindulás, ilyen hatalmas!"
  },
  {
    "i": 35281,
    "b": 72,
    "c": 7416,
    "r": 7416,
    "o": 19,
    "t": "És a nagy város három részre szakadt, és a pogányok városai elesének; és a nagy Babilon is megemlítteték az Isten előtt, hogy adja annak az ő haragja borának poharát."
  },
  {
    "i": 35282,
    "b": 72,
    "c": 7416,
    "r": 7416,
    "o": 20,
    "t": "És minden sziget elmene, és a hegyek nem találtatának meg."
  },
  {
    "i": 35283,
    "b": 72,
    "c": 7416,
    "r": 7416,
    "o": 21,
    "t": "És nagy jégeső esék az égből az emberekre, mintegy egy talentomos; és az emberek káromlák az Istent a jégeső csapása miatt; mert annak csapása felette nagy."
  },
  {
    "i": 35284,
    "b": 72,
    "c": 7417,
    "r": 7417,
    "o": 1,
    "t": "És jöve egy a hét angyal közül, a kiken a hét pohár vala, és szóla nékem, mondván: Jer, megmutatom néked a nagy paráznának ítéletét, a ki a sok vizen ül;"
  },
  {
    "i": 35285,
    "b": 72,
    "c": 7417,
    "r": 7417,
    "o": 2,
    "t": "A kivel paráználkodtak a föld királyai, és az ő paráznaságának borával megrészegültek a föld lakosai."
  },
  {
    "i": 35286,
    "b": 72,
    "c": 7417,
    "r": 7417,
    "o": 3,
    "t": "És elvitt engem lélekben egy pusztába. És láték egy asszonyt ülni egy veres fenevadon, a mely telis tele vala káromlás nevekkel, a melynek hét feje és tíz szarva vala."
  },
  {
    "i": 35287,
    "b": 72,
    "c": 7417,
    "r": 7417,
    "o": 4,
    "t": "És az asszony bíborba és skarlátba vala öltözve, és megékesítve aranynyal és drágakövekkel és gyöngyökkel, kezében egy aranypohárral, tele utálatosságokkal és az ő paráznaságának tisztátalanságával."
  },
  {
    "i": 35288,
    "b": 72,
    "c": 7417,
    "r": 7417,
    "o": 5,
    "t": "És a homlokára egy név vala írva: Titok, a nagy Babilon, a paráznáknak és a föld utálatosságainak anyja."
  },
  {
    "i": 35289,
    "b": 72,
    "c": 7417,
    "r": 7417,
    "o": 6,
    "t": "És látám, hogy az asszony részeg vala a szentek vérétől és a Jézus bizonyságtételének vérétől. És látván őt, igen nagy csodálkozással csodálkozám."
  },
  {
    "i": 35290,
    "b": 72,
    "c": 7417,
    "r": 7417,
    "o": 7,
    "t": "És monda nékem az angyal: Miért csodálkozol? Én megmondom néked az asszony titkát és a fenevadét, a mely őt hordozza, a melynek hét feje és tíz szarva van."
  },
  {
    "i": 35291,
    "b": 72,
    "c": 7417,
    "r": 7417,
    "o": 8,
    "t": "A fenevad, a melyet láttál, vala és nincs; és a mélységből jő fel, és megy a veszedelemre. És a föld lakosai csodálkoznak (a kiknek neve nincs beírva az élet könyvébe a világ kezdetétől fogva), látván a fenevadat, hogy vala és nincs, noha van."
  },
  {
    "i": 35292,
    "b": 72,
    "c": 7417,
    "r": 7417,
    "o": 9,
    "t": "Itt van a bölcs értelem. A hét fej az hét hegy, a melyen az asszony ül. És hét király."
  },
  {
    "i": 35293,
    "b": 72,
    "c": 7417,
    "r": 7417,
    "o": 10,
    "t": "Öt elesett, és egy van, a másik még el nem jött; és mikor eljő, kevés ideig kell annak megmaradni."
  },
  {
    "i": 35294,
    "b": 72,
    "c": 7417,
    "r": 7417,
    "o": 11,
    "t": "A fenevad pedig, a mely vala és nincs, az maga a nyolczadik, és a hét közül való; és megy a veszedelemre."
  },
  {
    "i": 35295,
    "b": 72,
    "c": 7417,
    "r": 7417,
    "o": 12,
    "t": "És a tíz szarv, a melyet láttál, tíz király, a kik még birodalmat nem kaptak; hanem hatalmat kapnak mint királyok egy óráig a fenevaddal."
  },
  {
    "i": 35296,
    "b": 72,
    "c": 7417,
    "r": 7417,
    "o": 13,
    "t": "Ezeknek egy a szándékuk, és az ő erejöket és hatalmukat a fenevadnak adják."
  },
  {
    "i": 35297,
    "b": 72,
    "c": 7417,
    "r": 7417,
    "o": 14,
    "t": "Ezek a Bárány ellen viaskodnak, és a Bárány meggyőzi őket; mert az uraknak Ura és a királyoknak Királya, és a kik vele vannak, azok a hivatalosak és választottak és hűségesek."
  },
  {
    "i": 35298,
    "b": 72,
    "c": 7417,
    "r": 7417,
    "o": 15,
    "t": "És monda nékem: A vizek, a melyeket láttál, a hol a parázna ül, népek azok és sokaságok és nemzetek és nyelvek."
  },
  {
    "i": 35299,
    "b": 72,
    "c": 7417,
    "r": 7417,
    "o": 16,
    "t": "És a tíz szarv, a melyet láttál a fenevadon, ezek meggyűlölik a paráznát, és kifosztják és mezítelenül hagyják, és eszik annak húsát, és megégetik őt tűzzel."
  }
]
