[
  {
    "i": 5000,
    "b": 4,
    "c": 503,
    "r": 503,
    "o": 26,
    "t": "De énmiattam gerjedt fel az Úr haragja ellenem, és nem hallgatott meg engem, hanem így szólt: Elég! Ne szólj többé nékem e dolog felől!"
  },
  {
    "i": 5001,
    "b": 4,
    "c": 503,
    "r": 503,
    "o": 27,
    "t": "Menj fel a Piszga tetejére, és emeld fel szemeidet nyugat felé, és észak felé, és dél felé, és napkelet felé, és lásd meg szemeiddel; mert nem mégy át ezen a Jordánon!"
  },
  {
    "i": 5002,
    "b": 4,
    "c": 503,
    "r": 503,
    "o": 28,
    "t": "Hanem parancsold meg Józsuénak, és erősítsd meg őt, és bátorítsd őt; mert ő megy át e nép előtt, és ő osztja el nékik azt a földet, amelyet látsz!"
  },
  {
    "i": 5003,
    "b": 4,
    "c": 503,
    "r": 503,
    "o": 29,
    "t": "Azután ott maradtunk a völgyben, Béth-Peórral szemben."
  },
  {
    "i": 5004,
    "b": 4,
    "c": 504,
    "r": 504,
    "o": 1,
    "t": "Most azért Izráel, hallgasd meg a rendeléseket és végzéseket, amelyeket én tanítok néktek, hogy azok szerint cselekedjetek, hogy éljetek, és bemenjetek, és bírjátok azt a földet, amelyet az Úr, a ti atyáitok Istene ad néktek!"
  },
  {
    "i": 5005,
    "b": 4,
    "c": 504,
    "r": 504,
    "o": 2,
    "t": "Ne toldjatok meg semmit azzal, amit én parancsolok néktek, se el ne vegyetek abból, hogy megtartsátok az Úrnak, a ti Isteneteknek parancsolatait, amelyeket én parancsolok néktek!"
  },
  {
    "i": 5006,
    "b": 4,
    "c": 504,
    "r": 504,
    "o": 3,
    "t": "A ti szemeitek látták, mit cselekedett az Úr Baal-Peór dolgában; mert minden embert, aki Baal-Peórt követte, elvesztett az Úr, a te Istened a te közüled."
  },
  {
    "i": 5007,
    "b": 4,
    "c": 504,
    "r": 504,
    "o": 4,
    "t": "Ti pedig, akik ragaszkodtatok az Úrhoz, a ti Istenetekhez, mindnyájan éltek e napig."
  },
  {
    "i": 5008,
    "b": 4,
    "c": 504,
    "r": 504,
    "o": 5,
    "t": "Ímé, megtanítottam néktek a rendeléseket és végzéseket, amiképpen az Úr, az én Istenem parancsolta nékem, hogy azok szerint cselekedjetek azon a földön, amelyre bementek, hogy bírjátok azt."
  },
  {
    "i": 5009,
    "b": 4,
    "c": 504,
    "r": 504,
    "o": 6,
    "t": "Megtartsátok azért, és cselekedjétek azokat; mert ez a ti bölcsességtek és értelmetek a népek szemei előtt, akik ha meghallják mind e rendeléseket, azt mondják: Bizony bölcs és értelmes nép ez a nagy nemzet!"
  },
  {
    "i": 5010,
    "b": 4,
    "c": 504,
    "r": 504,
    "o": 7,
    "t": "Mert melyik az a nagy nemzet, amelyhez olyan közel volna az ő Istene, mint az Úr, a mi Istenünk minden hozzánk való hívásunkban?"
  },
  {
    "i": 5011,
    "b": 4,
    "c": 504,
    "r": 504,
    "o": 8,
    "t": "És melyik az a nagy nemzet, amelynek olyan igaz rendeletei és végzései volnának, mint az egész törvény, amelyet én ma adok elétek?"
  },
  {
    "i": 5012,
    "b": 4,
    "c": 504,
    "r": 504,
    "o": 9,
    "t": "Csak vigyázz magadra, és őrizd a te lelkedet igen, hogy el ne felejtkezzél azokról a dolgokról, amelyeket láttak a te szemeid, és el ne távozzanak azok a te szívedből, amíg élsz; hanem tanítsd meg azokat a te fiaidnak és a te fiaid fiainak!"
  },
  {
    "i": 5013,
    "b": 4,
    "c": 504,
    "r": 504,
    "o": 10,
    "t": "Arról a napról, amelyen állottál az Úrnak, a te Istenednek színe előtt Hóreben, amikor azt mondta nékem az Úr: Gyűjtsd egybe nékem a népet, hogy hallassam velük az én beszédeimet, amelyeket megtanulnak, hogy féljenek engem minden nap, amíg élnek e földön, és megtanítsák azokat az ő fiaiknak."
  },
  {
    "i": 5014,
    "b": 4,
    "c": 504,
    "r": 504,
    "o": 11,
    "t": "És járultatok, és megállottatok a hegy alatt; a hegy pedig égett a tűztől a felhők közepéig, sötétség, felhő és homály volt!"
  },
  {
    "i": 5015,
    "b": 4,
    "c": 504,
    "r": 504,
    "o": 12,
    "t": "És szólt az Úr hozzátok a tűz közepéből; a beszédeknek szavát halljátok vala, de alakot nem láttok vala, csak a szót."
  },
  {
    "i": 5016,
    "b": 4,
    "c": 504,
    "r": 504,
    "o": 13,
    "t": "És kijelentette néktek az ő szövetségét, amely felől parancsolta néktek, hogy cselekedjetek, a tíz parancsolatot; és felírta azokat két kőtáblára."
  },
  {
    "i": 5017,
    "b": 4,
    "c": 504,
    "r": 504,
    "o": 14,
    "t": "Nékem pedig parancsolta az Úr abban az időben, hogy tanítsam meg néktek a rendeléseket és végzéseket, hogy azok szerint cselekedjetek azon a földön, amelyre átmentek, hogy bírjátok azt."
  },
  {
    "i": 5018,
    "b": 4,
    "c": 504,
    "r": 504,
    "o": 15,
    "t": "Vigyázzatok azért nagyon a ti lelketekre, mert semmi alakot nem láttatok azon a napon, amelyen szólt hozzátok az Úr Hóreben a tűz közepéből,"
  },
  {
    "i": 5019,
    "b": 4,
    "c": 504,
    "r": 504,
    "o": 16,
    "t": "hogy el ne vetemedjetek, és ne csináljatok magatoknak faragott képet, valamilyen bálványt, férfiúnak vagy asszonynak képét,"
  },
  {
    "i": 5020,
    "b": 4,
    "c": 504,
    "r": 504,
    "o": 17,
    "t": "valamely baromnak képét, amely van a földön; valamely szárnyas madárnak képét, amely repül az égben,"
  },
  {
    "i": 5021,
    "b": 4,
    "c": 504,
    "r": 504,
    "o": 18,
    "t": "valamely földön csúszó állatnak képét; valamely halnak képét, amely van a vízben a föld alatt."
  },
  {
    "i": 5022,
    "b": 4,
    "c": 504,
    "r": 504,
    "o": 19,
    "t": "És fel ne emeld a te szemeidet az égre, és mikor látod a napot, a holdat és a csillagokat, az égnek minden seregeit, el ne csábíttass, hogy leborulj előttük, és tiszteljed azokat, amelyeket az Úr, a te Istened minden népeknek juttatott az egész ég alatt."
  },
  {
    "i": 5023,
    "b": 4,
    "c": 504,
    "r": 504,
    "o": 20,
    "t": "Titeket pedig kiválasztott az Úr, és kihozott titeket Égyiptomból, a vas kemencéjéből, hogy néki örökös népe legyetek, amint e mai napon vagytok."
  },
  {
    "i": 5024,
    "b": 4,
    "c": 504,
    "r": 504,
    "o": 21,
    "t": "De az Úr haragra gerjedt énreátok ti miattatok, és megesküdött, hogy nem megyek át a Jordánon, és nem megyek be arra a jó földre, amelyet az Úr, a te Istened ad néked örökségül."
  },
  {
    "i": 5025,
    "b": 4,
    "c": 504,
    "r": 504,
    "o": 22,
    "t": "Mert én e földön halok meg, nem megyek át a Jordánon; ti pedig átmentek, és bírjátok azt a jó földet."
  },
  {
    "i": 5026,
    "b": 4,
    "c": 504,
    "r": 504,
    "o": 23,
    "t": "Vigyázzatok magatokra, hogy el ne felejtkezzetek az Úrnak, a ti Isteneteknek szövetségéről, amelyet kötött veletek, és ne csináljatok magatoknak faragott képet, valamilyen bálványt, amint megparancsolta néked az Úr, a te Istened!"
  },
  {
    "i": 5027,
    "b": 4,
    "c": 504,
    "r": 504,
    "o": 24,
    "t": "Mert az Úr, a te Istened emésztő tűz, féltőn szerető Isten ő!"
  },
  {
    "i": 5028,
    "b": 4,
    "c": 504,
    "r": 504,
    "o": 25,
    "t": "Mikor nemzesz fiakat és unokákat, és megvénhedtek e földön, és elvetemedtek, és faragott képet csináltok, valami gonoszt cselekedve az Úrnak, a te Istenednek szemei előtt, hogy őt haragra ingereljétek:"
  },
  {
    "i": 5029,
    "b": 4,
    "c": 504,
    "r": 504,
    "o": 26,
    "t": "Tanúbizonyságul hívom ma ellenetek az eget és a földet, hogy hirtelen elvesztek arról a földről, amelyre átmentek a Jordánon, hogy bírjátok azt; nem éltek azon sokáig, hanem mindenestől elvesztek!"
  },
  {
    "i": 5030,
    "b": 4,
    "c": 504,
    "r": 504,
    "o": 27,
    "t": "És szétszór titeket az Úr a népek között, és kevésen maradtok meg azok között a népek között, amelyek közé elűz titeket az Úr."
  },
  {
    "i": 5031,
    "b": 4,
    "c": 504,
    "r": 504,
    "o": 28,
    "t": "És ott szolgáltok majd olyan isteneknek, amelyeket emberi kézzel csináltak fából és kőből, amelyek nem látnak, nem hallanak, nem esznek és nem szagolnak."
  },
  {
    "i": 5032,
    "b": 4,
    "c": 504,
    "r": 504,
    "o": 29,
    "t": "Onnan pedig keresni fogod az Urat, a te Istenedet, és megtalálod, ha teljes szívedből és teljes lelkedből keresed őt."
  },
  {
    "i": 5033,
    "b": 4,
    "c": 504,
    "r": 504,
    "o": 30,
    "t": "Mikor szorongattatásban leszel, és reád jönnek mind e dolgok, az utolsó napokban megtérsz az Úrhoz, a te Istenedhez, és hallgatsz az ő szavára."
  },
  {
    "i": 5034,
    "b": 4,
    "c": 504,
    "r": 504,
    "o": 31,
    "t": "Mert irgalmas Isten az Úr, a te Istened, nem hagy el téged, sem el nem veszít, sem el nem felejtkezik a te atyáidnak szövetségéről, amely felől megesküdött nékik."
  },
  {
    "i": 5035,
    "b": 4,
    "c": 504,
    "r": 504,
    "o": 32,
    "t": "Kérdezz csak a régi időkről, amelyek előtted voltak, attól a naptól fogva, hogy teremtette Isten az embert a földön, és az égnek egyik végétől a másik végéig, hogy lett-é valami ehhez hasonló nagy dolog, vagy hallatszott-é ilyesmi?"
  },
  {
    "i": 5036,
    "b": 4,
    "c": 504,
    "r": 504,
    "o": 33,
    "t": "Vagy hallotta-é a nép az élő Istennek szavát, amint a tűz közepéből szólott, amint te hallottad, és életben maradt?"
  },
  {
    "i": 5037,
    "b": 4,
    "c": 504,
    "r": 504,
    "o": 34,
    "t": "Vagy próbálta-é az Isten elmenni, hogy magának népet válasszon egy másik nép közepéből, kísértésekkel, jelekkel, csodákkal és haddal, erős kézzel és kinyújtott karral, és nagy rettenetességekkel, mind aszerint, amint cselekedte veletek az Úr, a ti Istenetek Égyiptomban a ti szemeitek előtt?"
  },
  {
    "i": 5038,
    "b": 4,
    "c": 504,
    "r": 504,
    "o": 35,
    "t": "Néked adatott látnod, hogy megtudjad, hogy az Úr az Isten, és nincsen kívüle több!"
  },
  {
    "i": 5039,
    "b": 4,
    "c": 504,
    "r": 504,
    "o": 36,
    "t": "Az égből hallatta veled az ő szavát, hogy tanítson téged, és a földön megmutatta néked az ő nagy tüzét, és az ő beszédét hallottad a tűz közepéből."
  },
  {
    "i": 5040,
    "b": 4,
    "c": 504,
    "r": 504,
    "o": 37,
    "t": "Mivel szerette a te atyáidat, azért kiválasztotta az ő magvukat utánuk, és kihozott téged Égyiptomból az ő jelenlétével, az ő nagy erejével,"
  },
  {
    "i": 5041,
    "b": 4,
    "c": 504,
    "r": 504,
    "o": 38,
    "t": "hogy náladnál nagyobb és erősebb népeket űzzön el előled, hogy bevigyen téged, és adja néked az ő földjüket örökségül, amint e mai napon van."
  },
  {
    "i": 5042,
    "b": 4,
    "c": 504,
    "r": 504,
    "o": 39,
    "t": "Tudd meg hát e mai napon, és vedd szívedre, hogy az Úr az Isten, mind fenn az égben, mind alant a földön; nincsen más!"
  },
  {
    "i": 5043,
    "b": 4,
    "c": 504,
    "r": 504,
    "o": 40,
    "t": "És megtartod az ő rendeléseit és parancsolatait, amelyeket én e mai napon parancsolok néked, hogy jól legyen dolgod, és a te fiaidnak te utánad, és hogy hosszú ideig élj azon a földön, amelyet az Úr, a te Istened ád néked mindenkor."
  },
  {
    "i": 5044,
    "b": 4,
    "c": 504,
    "r": 504,
    "o": 41,
    "t": "Akkor kiválasztott Mózes három várost a Jordánon túl, napkelet felé,"
  },
  {
    "i": 5045,
    "b": 4,
    "c": 504,
    "r": 504,
    "o": 42,
    "t": "hogy oda meneküljön a gyilkos, aki megölte az ő felebarátját nem szándékosan, holott nem volt iránta gyűlölsége annak előtte; és ha valamelyik ilyen városba menekül, életben maradhat."
  },
  {
    "i": 5046,
    "b": 4,
    "c": 504,
    "r": 504,
    "o": 43,
    "t": "A Rúben törzsének Bécser a pusztában, a fennsíkon; a Gád törzsének Rámóth Gileádban; a Manasse törzsének Gólán Básánban."
  },
  {
    "i": 5047,
    "b": 4,
    "c": 504,
    "r": 504,
    "o": 44,
    "t": "Ez az a törvény, amelyet Mózes adott Izráel fiainak."
  },
  {
    "i": 5048,
    "b": 4,
    "c": 504,
    "r": 504,
    "o": 45,
    "t": "Ezek a bizonyságtételek, rendelések és végzések, amelyeket Mózes adott Izráel fiainak, mikor kijöttek Égyiptomból,"
  },
  {
    "i": 5049,
    "b": 4,
    "c": 504,
    "r": 504,
    "o": 46,
    "t": "a Jordánon túl a völgyben, Béth-Peórral szemben, a Hésbonban lakozó Síhónnak, az Emoreusok királyának földjén, akit Mózes és Izráel fiai megvertek, mikor kijöttek Égyiptomból."
  },
  {
    "i": 5050,
    "b": 4,
    "c": 504,
    "r": 504,
    "o": 47,
    "t": "És elfoglalták az ő földjét, és Ógnak, Básán királyának földjét, az Emoreusok két királyáét, akik a Jordánon túl voltak, napkelet felé,"
  },
  {
    "i": 5051,
    "b": 4,
    "c": 504,
    "r": 504,
    "o": 48,
    "t": "Aróértől fogva, amely az Arnon patak partján van, a Sión hegyéig, amely a Hermon,"
  },
  {
    "i": 5052,
    "b": 4,
    "c": 504,
    "r": 504,
    "o": 49,
    "t": "és az egész síkságot a Jordánon túl napkelet felé, a síkság tengeréig, a Piszga ormainak aljáig."
  },
  {
    "i": 5053,
    "b": 4,
    "c": 505,
    "r": 505,
    "o": 1,
    "t": "És elhívata Mózes az egész Izráelt, és monda nékik: Hallgasd meg, Izráel, a rendeléseket és végzéseket, amelyeket én szólok ma a ti füleitek hallatára, és tanuljátok meg azokat, és tartsátok meg, hogy azok szerint cselekedjetek!"
  },
  {
    "i": 5054,
    "b": 4,
    "c": 505,
    "r": 505,
    "o": 2,
    "t": "Az Úr, a mi Istenünk szövetséget kötött velünk a Hóreben."
  },
  {
    "i": 5055,
    "b": 4,
    "c": 505,
    "r": 505,
    "o": 3,
    "t": "Nem a mi atyáinkkal kötötte az Úr e szövetséget, hanem velünk, akik itt vagyunk ma mindnyájan élve."
  },
  {
    "i": 5056,
    "b": 4,
    "c": 505,
    "r": 505,
    "o": 4,
    "t": "Szemtől szembe szólt az Úr hozzátok a hegyen a tűz közepéből."
  },
  {
    "i": 5057,
    "b": 4,
    "c": 505,
    "r": 505,
    "o": 5,
    "t": "Én pedig a hegyre való félelmetek miatt állottam az Úr és ti közöttetek abban az időben, hogy megjelentsem néktek az Úrnak szavát, mert ti nem mentetek fel a hegyre. Mondván:"
  },
  {
    "i": 5058,
    "b": 4,
    "c": 505,
    "r": 505,
    "o": 6,
    "t": "Én vagyok az Úr, a te Istened, aki kihoztalak téged Égyiptom földéből, a szolgálat házából!"
  },
  {
    "i": 5059,
    "b": 4,
    "c": 505,
    "r": 505,
    "o": 7,
    "t": "Ne legyenek néked idegen Isteneid én előttem!"
  },
  {
    "i": 5060,
    "b": 4,
    "c": 505,
    "r": 505,
    "o": 8,
    "t": "Ne csinálj magadnak faragott képet; semmi hasonlatosságot azokról, amelyek fenn az égben vannak, vagy amelyek alant a földön vannak, vagy amelyek a vizekben vannak a föld alatt!"
  },
  {
    "i": 5061,
    "b": 4,
    "c": 505,
    "r": 505,
    "o": 9,
    "t": "Ne imádd és ne tiszteljed azokat; mert én, az Úr, a te Istened, féltőn szerető Isten vagyok, meglátogatom az atyák vétkét a fiakban, harmad- és negyedíziglen, akik engem gyűlölnek;"
  },
  {
    "i": 5062,
    "b": 4,
    "c": 505,
    "r": 505,
    "o": 10,
    "t": "és irgalmasságot cselekszem ezeríziglen azokkal, akik engem szeretnek, és megtartják az én parancsolataimat!"
  },
  {
    "i": 5063,
    "b": 4,
    "c": 505,
    "r": 505,
    "o": 11,
    "t": "Hiába fel ne vedd az Úrnak, a te Istenednek nevét; mert nem hagyja azt az Úr büntetlenül, aki az ő nevét hiába felveszi!"
  },
  {
    "i": 5064,
    "b": 4,
    "c": 505,
    "r": 505,
    "o": 12,
    "t": "Megtartsd a szombat napját, hogy megszenteljed azt, amint megparancsolta néked az Úr, a te Istened!"
  },
  {
    "i": 5065,
    "b": 4,
    "c": 505,
    "r": 505,
    "o": 13,
    "t": "Hat napon át munkálkodjál, és végezd minden dolgodat!"
  },
  {
    "i": 5066,
    "b": 4,
    "c": 505,
    "r": 505,
    "o": 14,
    "t": "De a hetedik nap az Úrnak, a te Istenednek szombatja; semmi dolgot se tégy azon, se te, se fiad, se leányod, se szolgád, se szolgálóleányod, se ökröd, se szamarad, se valami barmod, se a te jövevényed, aki a te kapuidon belől van; hogy megnyugodjék a te szolgád és szolgálóleányod, mint te magad!"
  },
  {
    "i": 5067,
    "b": 4,
    "c": 505,
    "r": 505,
    "o": 15,
    "t": "És emlékezzél meg róla, hogy szolga voltál Égyiptom földén, és kihozott onnan téged az Úr, a te Istened erős kézzel és kinyújtott karral; azért parancsolta néked az Úr, a te Istened, hogy a szombat napját megtartsad."
  },
  {
    "i": 5068,
    "b": 4,
    "c": 505,
    "r": 505,
    "o": 16,
    "t": "Tiszteld a te atyádat és a te anyádat, amint megparancsolta néked az Úr, a te Istened, hogy hosszú ideig élj, és jól legyen dolgod azon a földön, amelyet az Úr, a te Istened ád néked!"
  },
  { "i": 5069, "b": 4, "c": 505, "r": 505, "o": 17, "t": "Ne ölj!" },
  { "i": 5070, "b": 4, "c": 505, "r": 505, "o": 18, "t": "Ne paráználkodj!" },
  { "i": 5071, "b": 4, "c": 505, "r": 505, "o": 19, "t": "Ne lopj!" },
  {
    "i": 5072,
    "b": 4,
    "c": 505,
    "r": 505,
    "o": 20,
    "t": "Ne tégy hamis tanúbizonyságot a te felebarátod ellen!"
  },
  {
    "i": 5073,
    "b": 4,
    "c": 505,
    "r": 505,
    "o": 21,
    "t": "Ne kívánd a te felebarátod feleségét; és ne kívánd a te felebarátod házát, mezőjét, szolgáját, szolgálóleányát, ökrét, szamarát, és semmit, ami a te felebarátodé!"
  },
  {
    "i": 5074,
    "b": 4,
    "c": 505,
    "r": 505,
    "o": 22,
    "t": "Ezeket a beszédeket szólotta az Úr a ti egész gyülekezeteteknek a hegyen, a tűzben, a felhőben és a homályban, nagy szóval, és semmit nem tett hozzá; és beírta azokat két kőtáblára, és adta nékem."
  },
  {
    "i": 5075,
    "b": 4,
    "c": 505,
    "r": 505,
    "o": 23,
    "t": "És lőn, mikor meghallottátok a szót a sötétségből, a hegy pedig égett a tűztől, akkor járultatok hozzám, a ti törzseiteknek minden főembere és véne,"
  },
  {
    "i": 5076,
    "b": 4,
    "c": 505,
    "r": 505,
    "o": 24,
    "t": "és mondátok: Ímé, megmutatta az Úr, a mi Istenünk nékünk az ő dicsőségét és nagyságát, és az ő szavát hallottuk a tűz közepéből; e mai napon láttuk, hogy szól az Isten az emberrel, és életben marad."
  },
  {
    "i": 5077,
    "b": 4,
    "c": 505,
    "r": 505,
    "o": 25,
    "t": "Most azért miért haljunk meg? Mert megemészt minket e nagy tűz; ha továbbra is halljuk az Úrnak, a mi Istenünknek szavát, meghalunk."
  },
  {
    "i": 5078,
    "b": 4,
    "c": 505,
    "r": 505,
    "o": 26,
    "t": "Mert kicsoda az a halandó, aki hallhatta volna az élő Istennek szavát a tűz közepéből szólani, mint mi, és életben maradt volna?"
  },
  {
    "i": 5079,
    "b": 4,
    "c": 505,
    "r": 505,
    "o": 27,
    "t": "Közelg te, és hallgasd meg mindazt, amit mond az Úr, a mi Istenünk, és te mondd meg nékünk mindazt, amit mond néked az Úr, a mi Istenünk, és mi meghallgatjuk és megcselekeszszük!"
  },
  {
    "i": 5080,
    "b": 4,
    "c": 505,
    "r": 505,
    "o": 28,
    "t": "És meghallotta az Úr a ti beszédeteket, és szólt nékem: Meghallottam e nép szavait, a melyeket szólottak néked; mindenben jól szólottak."
  },
  {
    "i": 5081,
    "b": 4,
    "c": 505,
    "r": 505,
    "o": 29,
    "t": "Óh, bár volna ilyen az ő szívök, hogy félnének engem, és megtartanák minden parancsolatimat minden időben, hogy jól legyen dolguk nékik és az ő fiaiknak örökké!"
  },
  {
    "i": 5082,
    "b": 4,
    "c": 505,
    "r": 505,
    "o": 30,
    "t": "Eredj el, mondd meg nékik: Menjetek vissza a ti sátraitokba!"
  },
  {
    "i": 5083,
    "b": 4,
    "c": 505,
    "r": 505,
    "o": 31,
    "t": "Te pedig állj itt velem, és én elmondok néked minden parancsolatot, rendelést és végzést, a melyekre megtanítod őket, hogy cselekedjék azok szerint a földön, a melyet én adok nékik birtokul."
  },
  {
    "i": 5084,
    "b": 4,
    "c": 505,
    "r": 505,
    "o": 32,
    "t": "Megtartsátok azért, és cselekedjétek, a mint megparancsolta néktek az Úr, a ti Istenetek; ne térjetek se jobbra, se balra!"
  },
  {
    "i": 5085,
    "b": 4,
    "c": 505,
    "r": 505,
    "o": 33,
    "t": "Teljesen azon az úton járjatok, a melyet parancsolt néktek az Úr, a ti Istenetek, hogy éljetek, és jól legyen dolgotok, és hosszú ideig legyetek azon a földön, a melyet elfoglaltok."
  },
  {
    "i": 5086,
    "b": 4,
    "c": 506,
    "r": 506,
    "o": 1,
    "t": "És ezek a parancsolatok, a rendelések és a végzések, a melyek felől parancsolta az Úr, a ti Istenetek, hogy megtanítsalak titeket azokat, hogy cselekedjétek e földön, a melyre átmentek azt birtokolni;"
  },
  {
    "i": 5087,
    "b": 4,
    "c": 506,
    "r": 506,
    "o": 2,
    "t": "Hogy félj az Urat, a te Istenedet, megtartván minden ő rendelését és parancsolatát, a melyeket én parancsolok néked, te és a te fiad, és a te fiadnak fia minden időben, hogy hosszú ideig éljél!"
  },
  {
    "i": 5088,
    "b": 4,
    "c": 506,
    "r": 506,
    "o": 3,
    "t": "Halljad meg azért Izráel, és vigyázz, hogy teljesítsed azokat, hogy jól legyen dolgod, és megsokasodjál igen, a mint megígérte az Úr, a te atyáid Istene néked a tejjel és mézzel folyó földön!"
  },
  {
    "i": 5089,
    "b": 4,
    "c": 506,
    "r": 506,
    "o": 4,
    "t": "Halljad Izráel: Az Úr, a mi Istenünk, egy Úr!"
  },
  {
    "i": 5090,
    "b": 4,
    "c": 506,
    "r": 506,
    "o": 5,
    "t": "Szeresd azért az Urat, a te Istenedet teljes szívedből, teljes lelkedből és teljes erődből!"
  },
  {
    "i": 5091,
    "b": 4,
    "c": 506,
    "r": 506,
    "o": 6,
    "t": "És legyenek e szavak, a melyeket én parancsolok néked ma, a te szívedben;"
  },
  {
    "i": 5092,
    "b": 4,
    "c": 506,
    "r": 506,
    "o": 7,
    "t": "És gyakoroljad ezekben a te fiaidat, és szólj ezekről, mikor a te házadban ülsz, mikor úton jársz, mikor lefekszel és mikor felkelsz;"
  },
  {
    "i": 5093,
    "b": 4,
    "c": 506,
    "r": 506,
    "o": 8,
    "t": "És kössed azokat a te kezedre jegyül, és legyenek homlokkötőül a te szemeid között;"
  },
  {
    "i": 5094,
    "b": 4,
    "c": 506,
    "r": 506,
    "o": 9,
    "t": "És írd fel azokat a te házadnak ajtófélfáira és a te kapuidra!"
  },
  {
    "i": 5095,
    "b": 4,
    "c": 506,
    "r": 506,
    "o": 10,
    "t": "És ha bevisz téged az Úr, a te Istened arra a földre, a mely felől megesküdött a te atyáidnak, Ábrahámnak, Izsáknak és Jákóbnak, hogy adja néked nagy és jó városokat, a melyeket nem te építettél;"
  },
  {
    "i": 5096,
    "b": 4,
    "c": 506,
    "r": 506,
    "o": 11,
    "t": "És házakat tele minden jóval, a melyekkel nem te töltötted meg, és ásott kutakat, a melyeket nem te ástál, szőlőket és olajfákat, a melyeket nem te ültettél, és ha eszel és megelégszel: "
  },
  {
    "i": 5097,
    "b": 4,
    "c": 506,
    "r": 506,
    "o": 12,
    "t": "Vigyázz, hogy el ne felejtkezzél az Úrról, a ki kihozott téged Égyiptom földéről, a szolgaságnak házából!"
  },
  {
    "i": 5098,
    "b": 4,
    "c": 506,
    "r": 506,
    "o": 13,
    "t": "Az Urat, a te Istenedet féld, és néki szolgálj, és az ő nevére esküdj!"
  },
  {
    "i": 5099,
    "b": 4,
    "c": 506,
    "r": 506,
    "o": 14,
    "t": "Ne kövessetek idegen isteneket, azoknak a népeknek isteneit, a melyek körülöttetek vannak;"
  }
]
