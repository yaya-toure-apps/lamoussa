[
  {
    "i": 5100,
    "b": 4,
    "c": 506,
    "r": 506,
    "o": 15,
    "t": "Sapagka't ang Panginoon mong Dios na nasa gitna mo, ay isang mapanibughuing Dios; baka ang galit ng Panginoon mong Dios ay magalab laban sa iyo, at ikaw ay kaniyang lipulin sa ibabaw ng lupa."
  },
  {
    "i": 5101,
    "b": 4,
    "c": 506,
    "r": 506,
    "o": 16,
    "t": "Huwag ninyong tutuksuhin ang Panginoon ninyong Dios, gaya ng tuksuhin ninyo siya sa Massah."
  },
  {
    "i": 5102,
    "b": 4,
    "c": 506,
    "r": 506,
    "o": 17,
    "t": "Inyong iingatan ng buong sikap ang mga utos ng Panginoon ninyong Dios, at ang kaniyang mga patotoo, at ang kaniyang mga palatuntunan, na kaniyang iniutos sa iyo."
  },
  {
    "i": 5103,
    "b": 4,
    "c": 506,
    "r": 506,
    "o": 18,
    "t": "At iyong gagawin ang matuwid at mabuti sa paningin ng Panginoon: upang ikabuti mo, at upang iyong mapasok at ariin ang mabuting lupain na isinumpa ng Panginoon sa iyong mga magulang,"
  },
  {
    "i": 5104,
    "b": 4,
    "c": 506,
    "r": 506,
    "o": 19,
    "t": "Upang palayasin ang lahat ng iyong mga kaaway sa harap mo, gaya ng sinalita ng Panginoon."
  },
  {
    "i": 5105,
    "b": 4,
    "c": 506,
    "r": 506,
    "o": 20,
    "t": "Pagka tatanungin ka ng iyong anak sa panahong darating, na sasabihin: Anong kahulugan ng mga patotoo, at ng mga palatuntunan, at ng mga kahatulan, na iniutos sa inyo ng Panginoon nating Dios?"
  },
  {
    "i": 5106,
    "b": 4,
    "c": 506,
    "r": 506,
    "o": 21,
    "t": "Ay iyo ngang sasabihin sa iyong anak: Kami ay naging mga alipin ni Faraon sa Egipto, at inilabas kami ng Panginoon sa Egipto sa pamamagitan ng makapangyarihang kamay."
  },
  {
    "i": 5107,
    "b": 4,
    "c": 506,
    "r": 506,
    "o": 22,
    "t": "At ang Panginoon ay nagpakita ng mga tanda at ng mga kababalaghan, dakila at panggiba, sa Egipto, kay Faraon, at sa kaniyang buong sangbahayan, sa harap ng aming mga mata:"
  },
  {
    "i": 5108,
    "b": 4,
    "c": 506,
    "r": 506,
    "o": 23,
    "t": "At kami ay inilabas niya roon, na kaniyang ipinasok kami rito, upang ibigay sa amin ang lupain na kaniyang isinumpa sa ating mga magulang."
  },
  {
    "i": 5109,
    "b": 4,
    "c": 506,
    "r": 506,
    "o": 24,
    "t": "At iniutos ng Panginoon sa amin na gawin ang lahat ng mga palatuntunang ito, na matakot sa Panginoon nating Dios, sa ikabubuti natin kailan man, upang ingatan niya tayong buhay, gaya sa araw na ito."
  },
  {
    "i": 5110,
    "b": 4,
    "c": 506,
    "r": 506,
    "o": 25,
    "t": "At siya'y magiging katuwiran sa atin, kung ating isagawa ang buong utos na ito sa harap ng Panginoon nating Dios, gaya ng iniutos niya sa atin."
  },
  {
    "i": 5111,
    "b": 4,
    "c": 507,
    "r": 507,
    "o": 1,
    "t": "Pagka ipapasok ka ng Panginoon mong Dios sa lupain na iyong pinaroroonan upang ariin, at palalayasin ang maraming bansa sa harap mo, ang Hetheo, at ang Gergeseo at ang Amorrheo, at ang Cananeo, at ang Pherezeo, at ang Heveo, at ang Jebuseo, na pitong bansang lalong malalaki at mga lalong makapangyarihan kay sa iyo;"
  },
  {
    "i": 5112,
    "b": 4,
    "c": 507,
    "r": 507,
    "o": 2,
    "t": "At pagka sila'y ibibigay sa harap mo ng Panginoon mong Dios, at iyong sasaktan sila; ay lubos mo ngang lilipulin sila; huwag kang makikipagtipan sa kanila, ni huwag mong pagpakitaan ng kaawaan sila:"
  },
  {
    "i": 5113,
    "b": 4,
    "c": 507,
    "r": 507,
    "o": 3,
    "t": "Ni magaasawa sa kanila; ang iyong anak na babae ay huwag mong papag-aasawahin sa kaniyang anak na lalake, ni ang kaniyang anak na babae, ay huwag mong papag-aasawahin sa iyong anak na lalake."
  },
  {
    "i": 5114,
    "b": 4,
    "c": 507,
    "r": 507,
    "o": 4,
    "t": "Sapagka't kaniyang ihihiwalay ang iyong anak na lalake sa pagsunod sa akin, upang sila'y maglingkod sa ibang mga dios: sa gayo'y magaalab ang galit ng Panginoon laban sa iyo, at kaniyang lilipulin kang madali."
  },
  {
    "i": 5115,
    "b": 4,
    "c": 507,
    "r": 507,
    "o": 5,
    "t": "Kundi ganito ang inyong gagawin sa kanila; inyong igigiba ang kanilang mga dambana, at inyong pagpuputolputulin ang kanilang mga haligi na pinakaalaala at inyong ibubuwal ang kanilang mga Asera, at inyong susunugin sa apoy ang kanilang mga larawang inanyuan."
  },
  {
    "i": 5116,
    "b": 4,
    "c": 507,
    "r": 507,
    "o": 6,
    "t": "Sapagka't ikaw ay isang banal na bayan sa Panginoon mong Dios; pinili ka ng Panginoon mong Dios upang maging bayan sa kaniyang sariling pag-aari, na higit sa lahat ng mga bayan na nasa ibabaw ng balat ng lupa."
  },
  {
    "i": 5117,
    "b": 4,
    "c": 507,
    "r": 507,
    "o": 7,
    "t": "Hindi kayo inibig ng Panginoon, ni pinili kayo ng dahil sa kayo'y marami sa bilang kay sa alin mang bayan; sapagka't kayo ang pinakamaliit sa lahat ng mga bayan:"
  },
  {
    "i": 5118,
    "b": 4,
    "c": 507,
    "r": 507,
    "o": 8,
    "t": "Kundi dahil sa inibig kayo ng Panginoon, at dahil sa kaniyang tinupad ang sumpa na kaniyang isinumpa sa inyong mga magulang, ay inilabas kayo ng Panginoon sa pamamagitan ng makapangyarihang kamay at tinubos kayo sa bahay ng pagkaalipin, mula sa kamay ni Faraon na hari sa Egipto."
  },
  {
    "i": 5119,
    "b": 4,
    "c": 507,
    "r": 507,
    "o": 9,
    "t": "Talastasin mo nga, na ang Panginoon ninyong Dios, ay siyang Dios: ang tapat na Dios, na nag-iingat ng tipan at naggagawad ng kagandahang-loob sa mga umiibig sa kaniya, at tumutupad ng kaniyang mga utos, hanggang sa isang libong salin ng lahi;"
  },
  {
    "i": 5120,
    "b": 4,
    "c": 507,
    "r": 507,
    "o": 10,
    "t": "At pinanghihigantihan sa kanilang mukha, ang mga napopoot sa kaniya, upang lipulin: siya'y hindi magpapaliban doon sa napopoot sa kaniya, kaniyang panghihigantihan sa kaniya ring mukha."
  },
  {
    "i": 5121,
    "b": 4,
    "c": 507,
    "r": 507,
    "o": 11,
    "t": "Iyo ngang iingatan ang utos, at ang mga palatuntunan, at ang mga kahatulan, na aking iniutos sa iyo sa araw na ito, na iyong ganapin."
  },
  {
    "i": 5122,
    "b": 4,
    "c": 507,
    "r": 507,
    "o": 12,
    "t": "At mangyayari, na sapagka't iyong dininig ang mga kahatulang ito, at iyong tinutupad at iyong ginaganap, ay tutuparin sa iyo ng Panginoon mong Dios ang tipan, at igagawad ang kagandahang-loob, na kaniyang isinumpa sa iyong mga magulang:"
  },
  {
    "i": 5123,
    "b": 4,
    "c": 507,
    "r": 507,
    "o": 13,
    "t": "At kaniyang iibigin ka, at pagpapalain ka, at padadamihin ka: kaniya rin namang pagpapalain ang bunga ng iyong katawan, at ang bunga ng iyong lupa, ang iyong trigo, at ang iyong alak, at ang iyong langis, ang karagdagan ng iyong mga bakahan, at ang mga guya ng iyong kawan sa lupain na kaniyang isinumpa sa iyong mga magulang, upang ibigay sa iyo."
  },
  {
    "i": 5124,
    "b": 4,
    "c": 507,
    "r": 507,
    "o": 14,
    "t": "Magiging mapalad ka kay sa lahat ng mga bayan: walang magiging baog na babae o lalake sa inyo o sa inyong mga hayop."
  },
  {
    "i": 5125,
    "b": 4,
    "c": 507,
    "r": 507,
    "o": 15,
    "t": "At ilalayo sa iyo ng Panginoon ang lahat ng sakit: at wala siyang ihuhulog sa inyo sa masamang sakit sa Egipto, na iyong nalalaman, kundi ihuhulog niya sa lahat ng nangapopoot sa iyo."
  },
  {
    "i": 5126,
    "b": 4,
    "c": 507,
    "r": 507,
    "o": 16,
    "t": "At iyong lilipulin ang lahat ng mga bayan na ibibigay sa iyo ng Panginoon mong Dios; ang iyong mata ay huwag mahahabag sa kanila; ni huwag kang maglilingkod sa kanilang mga dios; sapagka't magiging isang silo sa iyo."
  },
  {
    "i": 5127,
    "b": 4,
    "c": 507,
    "r": 507,
    "o": 17,
    "t": "Kung iyong sasabihin sa iyong puso, Ang mga bansang ito ay higit kay sa akin; paanong aking makakamtan sila?"
  },
  {
    "i": 5128,
    "b": 4,
    "c": 507,
    "r": 507,
    "o": 18,
    "t": "Huwag kang matatakot sa kanila; iyong aalalahaning mabuti ang ginawa ng Panginoon mong Dios kay Faraon, at sa buong Egipto."
  },
  {
    "i": 5129,
    "b": 4,
    "c": 507,
    "r": 507,
    "o": 19,
    "t": "Ang mga dakilang tukso na nakita ng iyong mga mata, at ang mga tanda, at ang mga kababalaghan, at ang makapangyarihang kamay, at ang unat na bisig, na ipinaglabas sa iyo ng Panginoon mong Dios: ay gayon ang gagawin ng Panginoon mong Dios sa lahat ng mga bayan na iyong kinatatakutan."
  },
  {
    "i": 5130,
    "b": 4,
    "c": 507,
    "r": 507,
    "o": 20,
    "t": "Bukod dito'y susuguin sa kanila ng Panginoon mong Dios ang malaking putakti hanggang sa ang nangaiiwan, at nangagtatago ay mamatay sa harap mo."
  },
  {
    "i": 5131,
    "b": 4,
    "c": 507,
    "r": 507,
    "o": 21,
    "t": "Huwag kang masisindak sa kanila; sapagka't ang Panginoon mong Dios ay nasa gitna mo, dakilang Dios at kakilakilabot."
  },
  {
    "i": 5132,
    "b": 4,
    "c": 507,
    "r": 507,
    "o": 22,
    "t": "At itataboy na untiunti ng Panginoon mong Dios ang mga bansang yaon sa harap mo: hindi mo malilipol silang paminsan, baka ang mga hayop sa parang ay kumapal sa iyo."
  },
  {
    "i": 5133,
    "b": 4,
    "c": 507,
    "r": 507,
    "o": 23,
    "t": "Kundi ibibigay sila ng Panginoon mong Dios sa harap mo, at pagtataglayin sila ng isang malaking kalituhan hanggang sa sila'y mangalipol."
  },
  {
    "i": 5134,
    "b": 4,
    "c": 507,
    "r": 507,
    "o": 24,
    "t": "At kaniyang ibibigay ang kanilang mga hari sa iyong kamay, at iyong papawiin ang kanilang pangalan sa silong ng langit: walang lalaking makatatayo doon sa harap mo, hanggang sa iyong malipol sila."
  },
  {
    "i": 5135,
    "b": 4,
    "c": 507,
    "r": 507,
    "o": 25,
    "t": "Ang mga larawang inanyuan na kanilang mga dios ay iyong susunugin sa apoy: huwag mong iimbutin ang pilak o ang ginto na nasa mga yaon, ni huwag mong kukunin para sa iyo, baka sa iyo'y maging silo: sapagka't ito'y isang karumaldumal sa Panginoon mong Dios."
  },
  {
    "i": 5136,
    "b": 4,
    "c": 507,
    "r": 507,
    "o": 26,
    "t": "At huwag kang magpapasok ng karumaldumal sa iyong bahay, at baka ikaw ay maging itinalaga na gaya niyaon: iyong lubos na kapopootan at iyong lubos na kasusuklaman, sapagka't itinalagang bagay."
  },
  {
    "i": 5137,
    "b": 4,
    "c": 508,
    "r": 508,
    "o": 1,
    "t": "Ang lahat ng utos na aking iniuutos sa iyo sa araw na ito ay inyong isasagawa, upang kayo'y mangabuhay at dumami, at inyong mapasok at ariin ang lupain na isinumpa ng Panginoon sa inyong mga magulang."
  },
  {
    "i": 5138,
    "b": 4,
    "c": 508,
    "r": 508,
    "o": 2,
    "t": "At iyong aalalahanin ang buong paraan na ipinatnubay sa iyo ng Panginoon mong Dios nitong apat na pung taon sa ilang, upang kaniyang mapangumbaba ka, at subukin ka, na maalaman kung ano ang nasa iyong puso, kung iyong gaganapin ang kaniyang mga utos o hindi."
  },
  {
    "i": 5139,
    "b": 4,
    "c": 508,
    "r": 508,
    "o": 3,
    "t": "At ikaw ay pinapangumbaba niya, at pinapagdamdam ka niya ng gutom, at pinakain ka niya ng mana, na hindi mo nakilala, ni nakilala ng iyong mga magulang; upang kaniyang maipakilala sa iyo na hindi lamang sa tinapay nabubuhay ang tao, kundi sa bawa't bagay na nagmumula sa bibig ng Panginoon."
  },
  {
    "i": 5140,
    "b": 4,
    "c": 508,
    "r": 508,
    "o": 4,
    "t": "Ang iyong suot ay hindi naluma sa iyo, ni hindi namaga ang iyong paa nitong apat na pung taon."
  },
  {
    "i": 5141,
    "b": 4,
    "c": 508,
    "r": 508,
    "o": 5,
    "t": "At iyong pagmunimuniin sa iyong puso, na kung paanong pinarurusahan ng tao ang kaniyang anak, ay gayon pinarurusahan ka ng Panginoon mong Dios."
  },
  {
    "i": 5142,
    "b": 4,
    "c": 508,
    "r": 508,
    "o": 6,
    "t": "At iyong tutuparin ang mga utos ng Panginoon mong Dios, na lumakad ka sa kaniyang mga daan, at matakot ka sa kaniya."
  },
  {
    "i": 5143,
    "b": 4,
    "c": 508,
    "r": 508,
    "o": 7,
    "t": "Sapagka't dinala ka ng Panginoon mong Dios sa isang mabuting lupain, na lupain ng mga batis ng tubig, ng mga bukal at ng mga kalaliman, na bumubukal sa mga libis at mga bundok."
  },
  {
    "i": 5144,
    "b": 4,
    "c": 508,
    "r": 508,
    "o": 8,
    "t": "Lupain ng trigo at ng sebada at ng puno ng ubas at ng mga puno ng igos, at ng mga granada; lupain ng mga puno ng olibo at ng pulot:"
  },
  {
    "i": 5145,
    "b": 4,
    "c": 508,
    "r": 508,
    "o": 9,
    "t": "Lupain na kakainan mo ng tinapay na di kapos, na walang magkukulang sa iyo roon; lupain na ang mga bato ay bakal, at ang kaniyang mga burol ay makukunan mo ng tanso."
  },
  {
    "i": 5146,
    "b": 4,
    "c": 508,
    "r": 508,
    "o": 10,
    "t": "At kakain ka, at mabubusog ka, at iyong pupurihin ang Panginoon mong Dios dahil sa mabuting lupain na kaniyang ibinigay sa iyo."
  },
  {
    "i": 5147,
    "b": 4,
    "c": 508,
    "r": 508,
    "o": 11,
    "t": "Magingat ka na baka iyong malimutan ang Panginoon mong Dios, sa hindi mo pagtupad ng kaniyang mga utos, at ng kaniyang mga kahatulan, at ng kaniyang mga palatuntunan, na aking iniuutos sa iyo sa araw na ito:"
  },
  {
    "i": 5148,
    "b": 4,
    "c": 508,
    "r": 508,
    "o": 12,
    "t": "Baka pagka ikaw ay nakakain at nabusog, at nakapagtayo ng mabubuting bahay, at iyong natahanan;"
  },
  {
    "i": 5149,
    "b": 4,
    "c": 508,
    "r": 508,
    "o": 13,
    "t": "At pagka ang iyong mga bakahan at ang iyong mga kawan ay dumami at ang iyong pilak at ang iyong ginto ay dumami at ang lahat ng tinatangkilik mo ay dumami;"
  },
  {
    "i": 5150,
    "b": 4,
    "c": 508,
    "r": 508,
    "o": 14,
    "t": "Ay magmataas ang iyong puso, at iyong malimutan ang Panginoon mong Dios, na naglabas sa iyo sa lupain ng Egipto, sa bahay ng pagkaalipin;"
  },
  {
    "i": 5151,
    "b": 4,
    "c": 508,
    "r": 508,
    "o": 15,
    "t": "Na siyang pumatnubay sa iyo sa malaki at kakilakilabot na ilang na tinatahanan ng mga makamandag na ahas at mga alakdan, at uhaw na lupa, na walang tubig; na siyang naglabas sa iyo ng tubig mula sa batong pingkian;"
  },
  {
    "i": 5152,
    "b": 4,
    "c": 508,
    "r": 508,
    "o": 16,
    "t": "Na siyang nagpakain sa iyo ng mana sa ilang, na hindi nakilala ng iyong mga magulang; upang kaniyang mapangumbaba ka, at kaniyang subukin ka, na pabutihin ka sa iyong wakas:"
  },
  {
    "i": 5153,
    "b": 4,
    "c": 508,
    "r": 508,
    "o": 17,
    "t": "At baka iyong sabihin sa iyong puso, Ang aking kapangyarihan at ang lakas ng aking kamay ang siyang nagbigay sa akin ng kayamanang ito."
  },
  {
    "i": 5154,
    "b": 4,
    "c": 508,
    "r": 508,
    "o": 18,
    "t": "Kundi iyong aalalahanin ang Panginoon mong Dios, sapagka't siya ang nagbigay sa iyo ng kapangyarihan upang magkaroon ka ng kayamanan; upang kaniyang papagtibayin ang kaniyang tipan na kaniyang isinumpa sa iyong mga magulang, gaya nga sa araw na ito."
  },
  {
    "i": 5155,
    "b": 4,
    "c": 508,
    "r": 508,
    "o": 19,
    "t": "At mangyayari, na kung iyong kalilimutan ang Panginoon mong Dios, at ikaw ay susunod sa ibang mga dios, at iyong paglilingkuran sila, at iyong sasambahin sila ay aking pinatototohanan laban sa inyo sa araw na ito, na kayo'y tunay na malilipol."
  },
  {
    "i": 5156,
    "b": 4,
    "c": 508,
    "r": 508,
    "o": 20,
    "t": "Kung paano ang bansang nililipol ng Panginoon sa harap ninyo, ay gayon kayo malilipol; sapagka't hindi ninyo dininig ang tinig ng Panginoon ninyong Dios."
  },
  {
    "i": 5157,
    "b": 4,
    "c": 509,
    "r": 509,
    "o": 1,
    "t": "Dinggin mo, Oh Israel, ikaw ay tatawid sa Jordan sa araw na ito, upang iyong pasukin na ariin ang mga bansang lalong dakila at lalong makapangyarihan kay sa iyo, na mga bayang malaki at nakukutaan hanggang sa himpapawid,"
  },
  {
    "i": 5158,
    "b": 4,
    "c": 509,
    "r": 509,
    "o": 2,
    "t": "Isang bayang malaki at mataas ng mga anak ng Anaceo, na iyong nakikilala, at tungkol sa kanila ay narinig mong sinasabi, Sinong makatatayo sa harap ng mga anak ni Anac?"
  },
  {
    "i": 5159,
    "b": 4,
    "c": 509,
    "r": 509,
    "o": 3,
    "t": "Talastasin mo nga sa araw na ito, na ang Panginoon mong Dios ay siyang mangunguna sa iyo na parang mamumugnaw na apoy; kaniyang lilipulin sila, at kaniyang payuyukurin sila sa harap mo; sa gayo'y iyong mapalalayas sila, at iyong malilipol silang madali, na gaya ng sinalita sa iyo ng Panginoon."
  },
  {
    "i": 5160,
    "b": 4,
    "c": 509,
    "r": 509,
    "o": 4,
    "t": "Huwag kang magsasalita sa iyong puso, pagkatapos na mapalayas sila ng Panginoon mong Dios sa harap mo, na iyong sasabihin, Dahil sa aking katuwiran ay ipinasok ako ng Panginoon upang ariin ang lupaing ito; na dahil sa kasamaan ng mga bansang ito ay pinalalayas ng Panginoon sila sa harap mo."
  },
  {
    "i": 5161,
    "b": 4,
    "c": 509,
    "r": 509,
    "o": 5,
    "t": "Hindi dahil sa iyong katuwiran o dahil sa pagtatapat ng iyong loob ay iyong pinapasok upang ariin ang kanilang lupain: kundi dahil sa kasamaan ng mga bansang ito ay pinalalayas sila ng Panginoong Dios sa harap mo, at upang kaniyang papagtibayin ang salita na isinumpa ng Panginoon sa iyong mga magulang kay Abraham, kay Isaac, at kay Jacob."
  },
  {
    "i": 5162,
    "b": 4,
    "c": 509,
    "r": 509,
    "o": 6,
    "t": "Talastasin mo nga na hindi ibinibigay sa iyo ng Panginoon mong Dios ang mabuting lupaing ito upang ariin ng dahil sa iyong katuwiran; sapagka't ikaw ay isang bayang matigas ang ulo."
  },
  {
    "i": 5163,
    "b": 4,
    "c": 509,
    "r": 509,
    "o": 7,
    "t": "Alalahanin mo, huwag mong kalimutan, kung paanong minungkahi mo sa galit ang Panginoon mong Dios sa ilang: mula nang araw na kayo'y umalis sa lupain ng Egipto, hanggang sa kayo'y dumating sa dakong ito ay naging mapanghimagsik kayo laban sa Panginoon."
  },
  {
    "i": 5164,
    "b": 4,
    "c": 509,
    "r": 509,
    "o": 8,
    "t": "Gayon din sa Horeb na inyong minungkahi ang Panginoon sa galit, at ang Panginoon ay nagalit sa inyo na kayo sana'y lilipulin."
  },
  {
    "i": 5165,
    "b": 4,
    "c": 509,
    "r": 509,
    "o": 9,
    "t": "Nang ako'y sumampa sa bundok upang tanggapin ang mga tapyas na bato, sa makatuwid baga'y ang mga tapyas ng tipan na ginawa ng Panginoon sa inyo, ay natira nga ako sa bundok na apat na pung araw at apat na pung gabi; hindi ako kumain ng tinapay ni uminom ng tubig."
  },
  {
    "i": 5166,
    "b": 4,
    "c": 509,
    "r": 509,
    "o": 10,
    "t": "At ibinigay sa akin ng Panginoon ang dalawang tapyas na bato na sinulatan ng daliri ng Dios; at sa mga yao'y nasusulat ang ayon sa lahat ng mga salita na sinalita ng Panginoon sa inyo sa bundok mula sa gitna ng apoy nang araw ng kapulungan."
  },
  {
    "i": 5167,
    "b": 4,
    "c": 509,
    "r": 509,
    "o": 11,
    "t": "At nangyari sa katapusan ng apat na pung araw at apat na pung gabi, na ibinigay sa akin ng Panginoon ang dalawang tapyas na bato, sa makatuwid baga'y ang mga tapyas ng tipan."
  },
  {
    "i": 5168,
    "b": 4,
    "c": 509,
    "r": 509,
    "o": 12,
    "t": "At sinabi ng Panginoon sa akin, Tumindig ka, manaog kang madali rito; sapagka't ang iyong bayan na iyong inilabas sa Egipto ay nangagpakasama; sila'y madaling lumihis sa daang aking iniutos sa kanila; sila'y nagsigawa para sa kanila ng isang larawang binubo."
  },
  {
    "i": 5169,
    "b": 4,
    "c": 509,
    "r": 509,
    "o": 13,
    "t": "Bukod dito'y sinalita sa akin ng Panginoon, na sinasabi, Aking nakita ang bayang ito, at, narito, isang bayang matigas ang ulo:"
  },
  {
    "i": 5170,
    "b": 4,
    "c": 509,
    "r": 509,
    "o": 14,
    "t": "Bayaan mo ako na aking lipulin sila, at aking pawiin ang kanilang pangalan sa silong ng langit; at gagawin kita na isang bansang lalong makapangyarihan at lalong malaki kay sa kanila."
  },
  {
    "i": 5171,
    "b": 4,
    "c": 509,
    "r": 509,
    "o": 15,
    "t": "Sa gayo'y pumihit ako at bumaba ako mula sa bundok, at ang bundok ay nagniningas sa apoy, at ang dalawang tapyas ng tipan ay nasa aking dalawang kamay."
  },
  {
    "i": 5172,
    "b": 4,
    "c": 509,
    "r": 509,
    "o": 16,
    "t": "At tumingin ako, at, narito, kayo'y nakapagkasala na laban sa Panginoon ninyong Dios: kayo'y nagsigawa para sa inyo ng isang guyang binubo: kayo'y lumihis na madali sa daan na iniutos sa inyo ng Panginoon."
  },
  {
    "i": 5173,
    "b": 4,
    "c": 509,
    "r": 509,
    "o": 17,
    "t": "At aking tinangnan ang dalawang tapyas, at aking inihagis sa aking dalawang kamay, at aking iniwalat sa harap ng inyong mga mata."
  },
  {
    "i": 5174,
    "b": 4,
    "c": 509,
    "r": 509,
    "o": 18,
    "t": "At ako'y nagpatirapa sa harap ng Panginoon, gaya ng una, na apat na pung araw at apat na pung gabi; hindi ako kumain ng tinapay ni uminom ng tubig; dahil sa inyong buong kasalanan na inyong ipinagkasala sa paggawa ninyo ng masama sa paningin ng Panginoon na minungkahi ninyo siya sa galit;"
  },
  {
    "i": 5175,
    "b": 4,
    "c": 509,
    "r": 509,
    "o": 19,
    "t": "Sapagka't natatakot ako dahil sa galit at maningas na poot, na ikinayamot ng Panginoon sa inyo, na lilipulin sana kayo. Nguni't dininig din naman ako noon ng Panginoon."
  },
  {
    "i": 5176,
    "b": 4,
    "c": 509,
    "r": 509,
    "o": 20,
    "t": "At ang Panginoo'y totoong nagalit kay Aaron na siya sana'y papatayin: at akin din namang idinalangin si Aaron nang panahon ding yaon."
  },
  {
    "i": 5177,
    "b": 4,
    "c": 509,
    "r": 509,
    "o": 21,
    "t": "At aking kinuha ang inyong kasalanan, ang guyang inyong ginawa, at aking sinunog sa apoy, at aking niyapakan, na dinurog na mainam, hanggang sa naging durog na parang alabok; at aking inihagis ang alabok niyaon sa batis na umaagos mula sa bundok."
  },
  {
    "i": 5178,
    "b": 4,
    "c": 509,
    "r": 509,
    "o": 22,
    "t": "At sa Tabera, at sa Massa, at sa Kibroth-hataa-vah, ay inyong minungkahi ang Panginoon sa galit."
  },
  {
    "i": 5179,
    "b": 4,
    "c": 509,
    "r": 509,
    "o": 23,
    "t": "At nang suguin kayo ng Panginoon mula sa Cades-barnea, na sabihin, Sumampa kayo at ariin ninyo ang lupain na ibinigay ko sa inyo; kayo nga'y nanghimagsik laban sa utos ng Panginoon ninyong Dios, at hindi ninyo pinanampalatayanan siya, ni dininig ang kaniyang tinig."
  },
  {
    "i": 5180,
    "b": 4,
    "c": 509,
    "r": 509,
    "o": 24,
    "t": "Kayo'y naging mapanghimagsik laban sa Panginoon, mula nang araw na kayo'y aking makilala."
  },
  {
    "i": 5181,
    "b": 4,
    "c": 509,
    "r": 509,
    "o": 25,
    "t": "Sa gayo'y nagpatirapa ako sa harap ng Panginoon na apat na pung araw at apat na pung gabi na ako'y nagpatirapa, sapagka't sinabi ng Panginoon, na kaniyang lilipulin kayo."
  },
  {
    "i": 5182,
    "b": 4,
    "c": 509,
    "r": 509,
    "o": 26,
    "t": "At aking ipinanalangin sa Panginoon, at sinabi, Oh Panginoong Dios, huwag mong lipulin ang iyong bayan at ang iyong mana, na iyong tinubos ng iyong kadakilaan na iyong inilabas sa Egipto ng makapangyarihang kamay."
  },
  {
    "i": 5183,
    "b": 4,
    "c": 509,
    "r": 509,
    "o": 27,
    "t": "Alalahanin mo ang iyong mga lingkod, si Abraham, si Isaac, at si Jacob; huwag mong masdan ang pagmamatigas ng bayang ito, ni ang kasamaan nila, ni ang kasalanan nila:"
  },
  {
    "i": 5184,
    "b": 4,
    "c": 509,
    "r": 509,
    "o": 28,
    "t": "Baka sabihin ng mga taga lupaing pinaglabasan mo sa amin: Sapagka't hindi sila naipasok ng Panginoon sa lupain na ipinangako sa kanila, at sa kapootan niya sa kanila, ay inilabas sila upang patayin sa ilang."
  },
  {
    "i": 5185,
    "b": 4,
    "c": 509,
    "r": 509,
    "o": 29,
    "t": "Gayon man sila'y iyong bayan at iyong mana, na iyong inilabas ng iyong dakilang kapangyarihan at ng iyong unat na bisig."
  },
  {
    "i": 5186,
    "b": 4,
    "c": 510,
    "r": 510,
    "o": 1,
    "t": "Nang panahong yaon ay sinabi ng Panginoon sa akin, Humugis ka ng dalawang tapyas na bato, na gaya ng una, at sampahin mo ako sa bundok, at gumawa ka ng isang kaban na kahoy;"
  },
  {
    "i": 5187,
    "b": 4,
    "c": 510,
    "r": 510,
    "o": 2,
    "t": "At aking isusulat sa mga tapyas ang mga salita na nasa unang mga tapyas na iyong binasag, at iyong isisilid ang mga iyan sa kaban."
  },
  {
    "i": 5188,
    "b": 4,
    "c": 510,
    "r": 510,
    "o": 3,
    "t": "Sa gayo'y gumawa ako ng isang kaban na kahoy na akasia, at ako'y humugis ng dalawang tapyas na bato na gaya ng una, at ako'y sumampa sa bundok na aking dala sa aking kamay ang dalawang tapyas."
  },
  {
    "i": 5189,
    "b": 4,
    "c": 510,
    "r": 510,
    "o": 4,
    "t": "At kaniyang isinulat sa mga tapyas, ang ayon sa unang sulat, ang sangpung utos na sinalita ng Panginoon sa inyo sa bundok mula sa gitna ng apoy nang kaarawan ng kapulungan: at ang mga yaon ay ibinigay sa akin ng Panginoon."
  },
  {
    "i": 5190,
    "b": 4,
    "c": 510,
    "r": 510,
    "o": 5,
    "t": "At ako'y pumihit at bumaba mula sa bundok, at aking isinilid ang mga tapyas sa kaban na aking ginawa, at nangandoon, na gaya ng iniutos sa akin ng Panginoon."
  },
  {
    "i": 5191,
    "b": 4,
    "c": 510,
    "r": 510,
    "o": 6,
    "t": "(At ang mga anak ni Israel ay naglakbay mula sa Beerot Bene-ja-acan hanggang sa Mosera: doon namatay si Aaron, at doon siya inilibing; at si Eleazar na kaniyang anak ay nangasiwa sa katungkulang saserdote na kahalili niya."
  },
  {
    "i": 5192,
    "b": 4,
    "c": 510,
    "r": 510,
    "o": 7,
    "t": "Mula roon ay naglakbay sila hanggang Gudgod; at mula sa Gudgod hanggang sa Jotbatha, na lupain ng mga batis ng tubig."
  },
  {
    "i": 5193,
    "b": 4,
    "c": 510,
    "r": 510,
    "o": 8,
    "t": "Nang panahong yaon ay inihiwalay ng Panginoon ang lipi ni Levi, upang magdala ng kaban ng tipan ng Panginoon, upang tumayo sa harap ng Panginoon na mangasiwa sa kaniya, at upang magbasbas sa kaniyang pangalan hanggang sa araw na ito."
  },
  {
    "i": 5194,
    "b": 4,
    "c": 510,
    "r": 510,
    "o": 9,
    "t": "Kaya't ang Levi ay walang bahagi ni mana sa kasamahan ng kaniyang mga kapatid; ang Panginoo'y siyang kaniyang mana, ayon sa sinalita ng Panginoon mong Dios sa kaniya.)"
  },
  {
    "i": 5195,
    "b": 4,
    "c": 510,
    "r": 510,
    "o": 10,
    "t": "At ako'y nalabi sa bundok, gaya ng una, na apat na pung araw at apat na pung gabi; at ako'y dininig din noon ng Panginoon; hindi ka lilipulin ng Panginoon."
  },
  {
    "i": 5196,
    "b": 4,
    "c": 510,
    "r": 510,
    "o": 11,
    "t": "At sinabi ng Panginoon sa akin, Tumindig ka, lumakad ka na manguna sa bayan; at sila'y papasok at kanilang aariin ang lupain, na aking isinumpa sa kanilang mga magulang upang ibigay sa kanila."
  },
  {
    "i": 5197,
    "b": 4,
    "c": 510,
    "r": 510,
    "o": 12,
    "t": "At ngayon, Israel, ano ang hinihingi sa iyo ng Panginoon mong Dios, kundi matakot ka sa Panginoon mong Dios, lumakad ka sa lahat ng kaniyang mga daan, at ibigin mo siya, at paglingkuran mo ang Panginoon mong Dios, ng buong puso mo at ng buong kaluluwa mo."
  },
  {
    "i": 5198,
    "b": 4,
    "c": 510,
    "r": 510,
    "o": 13,
    "t": "Na ganapin mo ang mga utos ng Panginoon, at ang kaniyang mga palatuntunan, na aking iniuutos sa iyo sa araw na ito sa iyong ikabubuti?"
  },
  {
    "i": 5199,
    "b": 4,
    "c": 510,
    "r": 510,
    "o": 14,
    "t": "Narito, sa Panginoon mong Dios nauukol ang langit, at ang langit ng mga langit, ang lupa, sangpu ng lahat na nangariyan."
  }
]
