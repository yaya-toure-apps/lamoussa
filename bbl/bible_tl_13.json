[
  {
    "i": 1300,
    "b": 0,
    "c": 143,
    "r": 143,
    "o": 11,
    "t": "At sinabi sa kanila ng kanilang amang si Israel, Kung gayon, ngayo'y gawin ninyo ito: magdala kayo sa inyong bayong ng mga piling bunga ng lupain, at dalhan ninyo ang lalaking yaon ng kaloob, ng kaunting balsamo at kaunting pulot, pabango, at mirra, mga pile at almendras."
  },
  {
    "i": 1301,
    "b": 0,
    "c": 143,
    "r": 143,
    "o": 12,
    "t": "At magdala kayo ng ibayong halaga ng salapi sa inyong kamay; at ang salaping nabalik sa labi ng inyong mga bayong ay dalhin ninyong muli sa inyong kamay; marahil ay kalituhan:"
  },
  {
    "i": 1302,
    "b": 0,
    "c": 143,
    "r": 143,
    "o": 13,
    "t": "Dalhin din ninyo ang inyong kapatid, at magtindig kayo at pumaroon kayong muli sa lalaking yaon."
  },
  {
    "i": 1303,
    "b": 0,
    "c": 143,
    "r": 143,
    "o": 14,
    "t": "At pagkalooban nawa kayo ng Dios na Makapangyarihan sa lahat ng kaawaan sa harap ng lalaking yaon, upang isauli sa inyo ang inyong isang kapatid at si Benjamin. At kung mawalan ako ng mga anak, ay mawalan ako."
  },
  {
    "i": 1304,
    "b": 0,
    "c": 143,
    "r": 143,
    "o": 15,
    "t": "At dinala ng mga lalake ang kaloob na yaon, at ibayong halaga ng salapi ang dinala sa kanilang kamay, at si Benjamin; at nagsipagtindig, at nagsibaba sa Egipto, at nagsiharap kay Jose."
  },
  {
    "i": 1305,
    "b": 0,
    "c": 143,
    "r": 143,
    "o": 16,
    "t": "At nang makita ni Jose si Benjamin na kasama nila, ay sinabi niya sa katiwala ng kaniyang bahay: Dalhin mo ang mga lalaking iyan sa bahay, at magpatay ka ng mga hayop, at ihanda mo; sapagka't ang mga lalaking iyan ay magsisipananghaling kasalo ko."
  },
  {
    "i": 1306,
    "b": 0,
    "c": 143,
    "r": 143,
    "o": 17,
    "t": "At ginawa ng lalake ang ayon sa iniutos sa kaniya ni Jose; at dinala ng katiwala ang mga lalaking yaon sa bahay ni Jose."
  },
  {
    "i": 1307,
    "b": 0,
    "c": 143,
    "r": 143,
    "o": 18,
    "t": "At ang mga lalake ay nangatakot, sapagka't sila'y dinala sa bahay ni Jose; kanilang sinabi: Dahil sa salaping isinauli sa ating mga bayong ng una, ay dinala tayo rito; upang hanapan tayo ng dahilan, at tayo'y ibagsak niya, at tayo'y ariin niyang mga alipin, at pati ng atin mga asno."
  },
  {
    "i": 1308,
    "b": 0,
    "c": 143,
    "r": 143,
    "o": 19,
    "t": "At sila'y nagsilapit sa katiwala ng bahay ni Jose, at kinausap nila sa pintuan ng bahay."
  },
  {
    "i": 1309,
    "b": 0,
    "c": 143,
    "r": 143,
    "o": 20,
    "t": "At sinabi nila, Oh panginoon ko, tunay na kami ay bumaba ng una na bumili ng pagkain:"
  },
  {
    "i": 1310,
    "b": 0,
    "c": 143,
    "r": 143,
    "o": 21,
    "t": "At nangyari, nang dumating kami sa tuluyan, na binuksan namin ang aming mga bayong, at, narito, ang salapi ng bawa't isa sa amin ay nasa labi ng kanikaniyang bayong, ang salapi namin sa tunay na timbang: at aming muling dinala sa aming kamay."
  },
  {
    "i": 1311,
    "b": 0,
    "c": 143,
    "r": 143,
    "o": 22,
    "t": "At nagdala kami ng ibang salapi sa aming kamay upang ibili ng pagkain; hindi namin nalalaman kung sino ang naglagay ng aming salapi sa aming mga bayong."
  },
  {
    "i": 1312,
    "b": 0,
    "c": 143,
    "r": 143,
    "o": 23,
    "t": "At kaniyang sinabi, Mapayapa kayo; huwag kayong matakot, ang Dios ninyo at ang Dios ng inyong ama ang nagbigay sa inyo ng kayamanang natatago sa inyong mga bayong: tinanggap ko ang inyong salapi. At inilabas si Simeon sa kanila."
  },
  {
    "i": 1313,
    "b": 0,
    "c": 143,
    "r": 143,
    "o": 24,
    "t": "At dinala ng katiwala ang mga lalake sa bahay ni Jose, at sila'y binigyan ng tubig, at nangaghugas ng kanilang mga paa; at binigyan ng pagkain ang kanilang mga asno."
  },
  {
    "i": 1314,
    "b": 0,
    "c": 143,
    "r": 143,
    "o": 25,
    "t": "At kanilang inihanda ang kaloob sa pagdating ni Jose sa tanghali; sapagka't kanilang narinig na doon sila magsisikain ng tinapay."
  },
  {
    "i": 1315,
    "b": 0,
    "c": 143,
    "r": 143,
    "o": 26,
    "t": "At nang dumating si Jose sa bahay, ay dinala nila sa kaniya sa loob ng bahay, ang kaloob na nasa kanilang kamay, at sila'y nagpatirapa sa harap niya."
  },
  {
    "i": 1316,
    "b": 0,
    "c": 143,
    "r": 143,
    "o": 27,
    "t": "At sila'y kaniyang tinanong tungkol sa kanilang kalagayan, at sinabi, Wala bang sakit ang inyong ama, ang matanda na inyong sinalita? buhay pa ba?"
  },
  {
    "i": 1317,
    "b": 0,
    "c": 143,
    "r": 143,
    "o": 28,
    "t": "At kanilang sinabi, Walang sakit ang iyong lingkod na aming ama, buhay pa. At sila'y nagsiyukod at nagsigalang."
  },
  {
    "i": 1318,
    "b": 0,
    "c": 143,
    "r": 143,
    "o": 29,
    "t": "At itiningin niya ang kaniyang mga mata, at nakita si Benjamin na kapatid niya, na anak ng kaniyang ina, at sinabi, Ito ba ang inyong kapatid na bunso, na inyong sinalita sa akin? At kaniyang sinabi, Pagpalain ka nawa ng Dios, anak ko."
  },
  {
    "i": 1319,
    "b": 0,
    "c": 143,
    "r": 143,
    "o": 30,
    "t": "At nagmadali si Jose; sapagka't nagniningas ang kaniyang loob dahil sa kaniyang kapatid: at humanap ng dakong maiiyakan; at pumasok sa kaniyang silid, at umiyak doon."
  },
  {
    "i": 1320,
    "b": 0,
    "c": 143,
    "r": 143,
    "o": 31,
    "t": "At siya'y naghilamos at lumabas; at nagpigil ng loob, at nagsabi, Maghain kayo ng tinapay."
  },
  {
    "i": 1321,
    "b": 0,
    "c": 143,
    "r": 143,
    "o": 32,
    "t": "At kanilang hinainan siyang bukod, at silang bukod, at ang mga Egipcio na kumakaing kasama niya ay bukod: sapagka't ang mga taga Egipcio ay hindi makakaing kasalo ng mga Hebreo; sapagka't kasuklamsuklam ito sa mga Egipcio."
  },
  {
    "i": 1322,
    "b": 0,
    "c": 143,
    "r": 143,
    "o": 33,
    "t": "At sila'y nagsiupo sa harap niya, ang panganay ayon sa kaniyang pagkapanganay, at ang bunso ayon sa kaniyang pagkabunso: at ang mga lalake ay nangamamangha na nagtitinginan."
  },
  {
    "i": 1323,
    "b": 0,
    "c": 143,
    "r": 143,
    "o": 34,
    "t": "At sila'y idinampot ni Jose sa harap niya ng mga ulam: datapuwa't ang ulam ni Benjamin ay humihigit kay sa mga bahagi ng alin man sa kanila ng makalima. At nangaginuman at nangakipagkatuwa sa kaniya."
  },
  {
    "i": 1324,
    "b": 0,
    "c": 144,
    "r": 144,
    "o": 1,
    "t": "At kaniyang iniutos sa katiwala ng kaniyang bahay, na sinasabi, Punuin mo ng mga pagkain ang mga bayong ng mga lalaking ito, kung gaano ang kanilang madadala: at ilagay mo ang salapi ng bawa't isa sa labi ng kanikaniyang bayong."
  },
  {
    "i": 1325,
    "b": 0,
    "c": 144,
    "r": 144,
    "o": 2,
    "t": "At ilagay mo ang aking saro, ang sarong pilak, sa labi ng bayong ng bunso, at ang salapi ng kaniyang trigo. At ginawa niya ang ayon sa salita na sinalita ni Jose."
  },
  {
    "i": 1326,
    "b": 0,
    "c": 144,
    "r": 144,
    "o": 3,
    "t": "At pagliliwanag ng kinaumagahan, ay pinapagpaalam ang mga lalake, sila at ang kanilang mga asno."
  },
  {
    "i": 1327,
    "b": 0,
    "c": 144,
    "r": 144,
    "o": 4,
    "t": "Nang sila'y mangakalabas na sa bayan, at hindi pa sila nalalayo, ay sinabi ni Jose sa katiwala ng kaniyang bahay, Bumangon ka habulin mo ang mga lalake; at pagka sila'y iyong inabutan, ay sabihin mo sa kanila, Bakit iginanti ninyo ay kasamaan sa kabutihan?"
  },
  {
    "i": 1328,
    "b": 0,
    "c": 144,
    "r": 144,
    "o": 5,
    "t": "Hindi ba ang sarong ito ang iniinuman ng aking panginoon, at tunay na kaniyang ipinanghuhula? Kayo'y gumawa ng masama sa paggawa ng ganiyan."
  },
  {
    "i": 1329,
    "b": 0,
    "c": 144,
    "r": 144,
    "o": 6,
    "t": "At kaniyang inabutan sila, at kaniyang sinalita sa kanila ang mga ito."
  },
  {
    "i": 1330,
    "b": 0,
    "c": 144,
    "r": 144,
    "o": 7,
    "t": "At kanilang sinabi sa kaniya, Bakit sinalita ng aking panginoon ang mga salitang ito? Huwag itulot ng Dios na gumawa ang iyong mga lingkod ng ganiyang bagay."
  },
  {
    "i": 1331,
    "b": 0,
    "c": 144,
    "r": 144,
    "o": 8,
    "t": "Narito, ang salapi na aming nasumpungan sa labi ng aming mga bayong ay aming isinauli sa iyo mula sa lupain ng Canaan: paano ngang kami ay magnanakaw sa bahay ng iyong panginoon ng pilak o ginto?"
  },
  {
    "i": 1332,
    "b": 0,
    "c": 144,
    "r": 144,
    "o": 9,
    "t": "Yaong kasumpungan sa iyong mga lingkod, ay mamatay, at pati kami ay magiging alipin ng aming panginoon."
  },
  {
    "i": 1333,
    "b": 0,
    "c": 144,
    "r": 144,
    "o": 10,
    "t": "At kaniyang sinabi, Mangyari nga ang ayon sa inyong mga salita; yaong kasumpungan ay magiging aking alipin; at kayo'y mawawalan ng sala."
  },
  {
    "i": 1334,
    "b": 0,
    "c": 144,
    "r": 144,
    "o": 11,
    "t": "Nang magkagayo'y nagmadali sila, at ibinaba ng bawa't isa ang kaniyang bayong sa lupa, at binuksan ng bawa't isa ang kaniyang bayong."
  },
  {
    "i": 1335,
    "b": 0,
    "c": 144,
    "r": 144,
    "o": 12,
    "t": "At kaniyang sinaliksik, na pinasimulan sa panganay at niwakasan sa bunso; at nasumpungan ang saro sa bayong ni Benjamin."
  },
  {
    "i": 1336,
    "b": 0,
    "c": 144,
    "r": 144,
    "o": 13,
    "t": "Nang magkagayo'y kanilang hinapak ang kanilang mga suot, at pinasanan ng bawa't isa ang kaniyang asno, at nagsibalik sa bayan."
  },
  {
    "i": 1337,
    "b": 0,
    "c": 144,
    "r": 144,
    "o": 14,
    "t": "At si Juda at ang kaniyang mga kapatid ay dumating sa bahay ni Jose at siya'y nandoon pa, at sila'y nangagpatirapa sa lupa sa harap niya."
  },
  {
    "i": 1338,
    "b": 0,
    "c": 144,
    "r": 144,
    "o": 15,
    "t": "At sinabi sa kanila ni Jose, Anong gawa itong inyong ginawa? Hindi ba ninyo nalalaman na ang isang tao na gaya ko ay tunay na makahuhula?"
  },
  {
    "i": 1339,
    "b": 0,
    "c": 144,
    "r": 144,
    "o": 16,
    "t": "At sinabi ni Juda: Anong aming sasabihin sa aming panginoon? anong aming sasalitain? o paanong kami ay magpapatotoo? Inilitaw ng Dios ang kasamaan ng iyong mga lingkod: narito, kami ay alipin ng aming panginoon, kami sampu niyaong kinasumpungan ng saro."
  },
  {
    "i": 1340,
    "b": 0,
    "c": 144,
    "r": 144,
    "o": 17,
    "t": "At kaniyang sinabi, Huwag nawang itulot ng Dios na ako'y gumawa ng ganiyan; ang taong kinasumpungan ng saro, ay siyang magiging aking alipin; datapuwa't tungkol sa inyo ay pumaroon kayong payapa sa inyong ama."
  },
  {
    "i": 1341,
    "b": 0,
    "c": 144,
    "r": 144,
    "o": 18,
    "t": "Nang magkagayo'y lumapit si Juda sa kaniya, at nagsabi, Oh panginoon ko, ipinamamanhik ko sa iyo na papagsalitain ang iyong lingkod, ng isang salita sa mga pakinig ng aking panginoon, at huwag nawang magalab ang iyong loob laban sa iyong lingkod; sapagka't ikaw ay parang si Faraon."
  },
  {
    "i": 1342,
    "b": 0,
    "c": 144,
    "r": 144,
    "o": 19,
    "t": "Tinanong ng aking panginoon ang kaniyang mga lingkod, na sinasabi; Kayo ba'y mayroong ama o kapatid?"
  },
  {
    "i": 1343,
    "b": 0,
    "c": 144,
    "r": 144,
    "o": 20,
    "t": "At aming sinabi sa aking panginoon, Kami ay may ama, isang matanda, at isang anak sa kaniyang katandaan, isang munting bata at ang kaniyang kapatid ay namatay, at siya lamang ang naiwan ng kaniyang ina, at minamahal siya ng kaniyang ama."
  },
  {
    "i": 1344,
    "b": 0,
    "c": 144,
    "r": 144,
    "o": 21,
    "t": "At sinabi mo sa iyong mga lingkod, Dalhin ninyo rito sa akin, upang mamasdan ko siya ng aking mga mata."
  },
  {
    "i": 1345,
    "b": 0,
    "c": 144,
    "r": 144,
    "o": 22,
    "t": "At aming sinabi sa aking panginoon, Hindi maiiwan ng bata ang kaniyang ama: sapagka't kung iiwan niya ang kaniyang ama, ay mamamatay ang ama niya."
  },
  {
    "i": 1346,
    "b": 0,
    "c": 144,
    "r": 144,
    "o": 23,
    "t": "At iyong sinabi sa iyong mga lingkod, Hindi na ninyo makikita ang aking mukha, malibang inyong ipagsamang bumaba ang inyong kapatid na bunso."
  },
  {
    "i": 1347,
    "b": 0,
    "c": 144,
    "r": 144,
    "o": 24,
    "t": "At nangyari nang panhikin namin ang inyong lingkod na aking ama, ay aming isinaysay sa kaniya ang mga salita ng aking panginoon."
  },
  {
    "i": 1348,
    "b": 0,
    "c": 144,
    "r": 144,
    "o": 25,
    "t": "At sinabi ng aming ama, Pumaroon kayo uli, ibili ninyo tayo ng kaunting pagkain."
  },
  {
    "i": 1349,
    "b": 0,
    "c": 144,
    "r": 144,
    "o": 26,
    "t": "At aming sinabi, Hindi kami makabababa: kung ang aming bunsong kapatid ay kasama namin ay bababa nga kami: sapagka't hindi namin makikita ang mukha ng lalaking yaon, malibang ang aming bunsong kapatid ay kasama namin."
  },
  {
    "i": 1350,
    "b": 0,
    "c": 144,
    "r": 144,
    "o": 27,
    "t": "At sinabi ng iyong lingkod na aming ama sa amin, Inyong talastas na ang aking asawa ay nagkaanak sa akin ng dalawang lalake:"
  },
  {
    "i": 1351,
    "b": 0,
    "c": 144,
    "r": 144,
    "o": 28,
    "t": "At ang isa'y umalis sa akin, at aking sinabi, Tunay na siya'y nalapa; at hindi ko siya nakita mula noon."
  },
  {
    "i": 1352,
    "b": 0,
    "c": 144,
    "r": 144,
    "o": 29,
    "t": "At kung inyong kunin pa ang isang ito sa akin, at may mangyaring sakuna sa kaniya, ay inyong ibababa ang aking uban sa Sheol na may kapanglawan."
  },
  {
    "i": 1353,
    "b": 0,
    "c": 144,
    "r": 144,
    "o": 30,
    "t": "Ngayon nga'y kung ako'y dumating sa iyong lingkod na aking ama, at ang bata ay hindi namin kasama; sapagka't ang kaniyang buhay ay natatali sa buhay ng batang iyan;"
  },
  {
    "i": 1354,
    "b": 0,
    "c": 144,
    "r": 144,
    "o": 31,
    "t": "Ay mangyayari nga na pagka kaniyang nakitang ang bata ay di namin kasama, na mamamatay siya: at ibababa sa Sheol na may kapanglawan ng iyong mga lingkod ang mga uban ng iyong lingkod na aming ama."
  },
  {
    "i": 1355,
    "b": 0,
    "c": 144,
    "r": 144,
    "o": 32,
    "t": "Sapagka't ang iyong lingkod ang siyang nanagot sa bata sa aking ama, na nagsasabi: Kung hindi ko siya dalhin sa iyo, ay papasanin ko nga ang kasalanan sa aking ama magpakailan man."
  },
  {
    "i": 1356,
    "b": 0,
    "c": 144,
    "r": 144,
    "o": 33,
    "t": "Ngayon nga, ay ipahintulot mo na ang iyong lingkod, aking isinasamo sa iyo, ay maiwan na kahalili ng bata na pinakaalipin ng aking panginoon; at iyong ipahintulot na ang bata ay umahong kasama ng kaniyang mga kapatid."
  },
  {
    "i": 1357,
    "b": 0,
    "c": 144,
    "r": 144,
    "o": 34,
    "t": "Sapagka't paanong paroroon ako sa aking ama, at ang bata'y di ko kasama? Baka aking makita pa ang sakunang sasapit sa aking ama."
  },
  {
    "i": 1358,
    "b": 0,
    "c": 145,
    "r": 145,
    "o": 1,
    "t": "Nang magkagayon ay hindi nakapagpigil si Jose sa harap nilang lahat na nakatayo sa siping niya; at sumigaw, Paalisin ninyo ang lahat ng tao sa aking harap. At walang taong tumayo na kasama niya samantalang si Jose ay napakikilala sa kaniyang mga kapatid."
  },
  {
    "i": 1359,
    "b": 0,
    "c": 145,
    "r": 145,
    "o": 2,
    "t": "At siya'y umiyak ng malakas: at narinig ng mga Egipcio, at narinig ng sangbahayan ni Faraon."
  },
  {
    "i": 1360,
    "b": 0,
    "c": 145,
    "r": 145,
    "o": 3,
    "t": "At sinabi ni Jose sa kaniyang mga kapatid, Ako'y si Jose; buhay pa ba ang aking ama? At ang kaniyang mga kapatid ay hindi mangakasagot sa kaniya: sapagka't sila'y nagugulumihanan sa kaniyang harap."
  },
  {
    "i": 1361,
    "b": 0,
    "c": 145,
    "r": 145,
    "o": 4,
    "t": "At sinabi ni Jose sa kaniyang mga kapatid, Lumapit kayo sa akin, isinasamo ko sa inyo. At sila'y lumapit. At kaniyang sinabi: Ako'y si Jose na inyong kapatid, na inyong ipinagbili upang dalhin sa Egipto."
  },
  {
    "i": 1362,
    "b": 0,
    "c": 145,
    "r": 145,
    "o": 5,
    "t": "At ngayo'y huwag kayong magdalamhati, o magalit man sa inyong sarili na inyo akong ipinagbili rito: sapagka't sinugo ako ng Dios sa unahan ninyo upang magadya ng buhay."
  },
  {
    "i": 1363,
    "b": 0,
    "c": 145,
    "r": 145,
    "o": 6,
    "t": "Sapagka't may dalawang taon nang ang kagutom ay nasa lupain; at may limang taon pang hindi magkakaroon ng pagbubukid, o pagaani man."
  },
  {
    "i": 1364,
    "b": 0,
    "c": 145,
    "r": 145,
    "o": 7,
    "t": "At sinugo ako ng Dios sa unahan ninyo upang papanatilihin kayong pinakalahi sa lupa, at upang iligtas kayong buhay sa pamamagitan ng dakilang pagliligtas."
  },
  {
    "i": 1365,
    "b": 0,
    "c": 145,
    "r": 145,
    "o": 8,
    "t": "Hindi nga kayo ang nagsugo sa akin dito, kundi ang Dios: at kaniya akong ginawang ama kay Faraon, at panginoon sa buo niyang bahay, at tagapamahala ng buong lupain ng Egipto."
  },
  {
    "i": 1366,
    "b": 0,
    "c": 145,
    "r": 145,
    "o": 9,
    "t": "Magmadali kayo, at pumaroon kayo sa aking ama, at sabihin ninyo sa kaniya: Ganito ang sabi ng iyong anak na si Jose: Ginawa akong panginoon ng Dios sa buong Egipto: pumarito ka sa akin, huwag kang magluwat."
  },
  {
    "i": 1367,
    "b": 0,
    "c": 145,
    "r": 145,
    "o": 10,
    "t": "At ikaw ay tatahan sa lupain ng Gosen, at malalapit ka sa akin, ikaw at ang iyong mga anak, at ang mga anak ng iyong mga anak, at ang iyong mga kawan, at ang iyong mga bakahan, at ang iyong buong tinatangkilik."
  },
  {
    "i": 1368,
    "b": 0,
    "c": 145,
    "r": 145,
    "o": 11,
    "t": "At doo'y kakandilihin kita; sapagka't may limang taong kagutom pa; baka ikaw ay madukha, ikaw at ang iyong sangbahayan, at ang lahat ng iyo."
  },
  {
    "i": 1369,
    "b": 0,
    "c": 145,
    "r": 145,
    "o": 12,
    "t": "At, narito, nakikita ng inyong mga mata at ng mga mata ng aking kapatid na si Benjamin, na ang aking bibig ang nagsasalita sa inyo."
  },
  {
    "i": 1370,
    "b": 0,
    "c": 145,
    "r": 145,
    "o": 13,
    "t": "At inyong sasaysayin sa aking ama ang aking buong kaluwalhatian sa Egipto, at ang inyong buong nakita; at kayo'y magmamadali at inyong ibababa rito ang aking ama."
  },
  {
    "i": 1371,
    "b": 0,
    "c": 145,
    "r": 145,
    "o": 14,
    "t": "At siya'y humilig sa leeg ng kaniyang kapatid na si Benjamin, at umiyak; at si Benjamin ay umiyak sa ibabaw ng kaniyang leeg."
  },
  {
    "i": 1372,
    "b": 0,
    "c": 145,
    "r": 145,
    "o": 15,
    "t": "At kaniyang hinagkan ang lahat niyang kapatid, at umiyak sa kanila: at pagkatapos ay nakipagsalitaan sa kaniya ang kaniyang mga kapatid."
  },
  {
    "i": 1373,
    "b": 0,
    "c": 145,
    "r": 145,
    "o": 16,
    "t": "At ang kabantugang yaon ay naibalita sa sangbahayan ni Faraon, na sinasabi, Nagsidating ang mga kapatid ni Jose: at ikinalugod ni Faraon, at ng kaniyang mga lingkod."
  },
  {
    "i": 1374,
    "b": 0,
    "c": 145,
    "r": 145,
    "o": 17,
    "t": "At sinabi ni Faraon kay Jose, Sabihin mo sa iyong mga kapatid, Ito'y gawin ninyo: pasanan ninyo ang inyong mga hayop, at kayo'y yumaon, umuwi sa lupain ng Canaan;"
  },
  {
    "i": 1375,
    "b": 0,
    "c": 145,
    "r": 145,
    "o": 18,
    "t": "At dalhin ninyo ang inyong ama at ang inyong mga sangbahayan, at pumarito kayo sa akin: at aking ibibigay sa inyo ang pinakamabuti sa lupain ng Egipto, at kakanin ninyo ang katabaan ng lupain."
  },
  {
    "i": 1376,
    "b": 0,
    "c": 145,
    "r": 145,
    "o": 19,
    "t": "Ngayo'y inuutusan ka, ito'y gawin ninyo; kumuha kayo ng mga kariton sa lupain ng Egipto para sa inyong mga bata, at sa inyong mga asawa, at dalhin ninyo rito ang inyong ama, at kayo'y pumarito."
  },
  {
    "i": 1377,
    "b": 0,
    "c": 145,
    "r": 145,
    "o": 20,
    "t": "Huwag din ninyong lingapin ang inyong pag-aari; dahil sa ang buti ng buong lupain ng Egipto ay inyo."
  },
  {
    "i": 1378,
    "b": 0,
    "c": 145,
    "r": 145,
    "o": 21,
    "t": "At ginawang gayon ng mga anak ni Israel: at binigyan sila ni Jose ng mga kariton, ayon sa utos ni Faraon, at sila'y binigyan ng mababaon sa daan."
  },
  {
    "i": 1379,
    "b": 0,
    "c": 145,
    "r": 145,
    "o": 22,
    "t": "Sa kanilang lahat ay nagbigay siya ng mga pangpalit na bihisan; nguni't kay Benjamin ay nagbigay siya ng tatlong daang putol na pilak, at limang pangpalit na bihisan."
  },
  {
    "i": 1380,
    "b": 0,
    "c": 145,
    "r": 145,
    "o": 23,
    "t": "At sa kaniyang ama ay nagpadala siya ng ganitong paraan; sangpung asnong may pasang mabuting mga bagay sa Egipto, at sangpung asna na may pasang trigo at tinapay at pagkain ng kaniyang ama sa daan."
  },
  {
    "i": 1381,
    "b": 0,
    "c": 145,
    "r": 145,
    "o": 24,
    "t": "Sa ganito ay kaniyang pinapagpaalam ang kaniyang mga kapatid, at sila'y yumaon: at kaniyang sinabi sa kanila, Huwag kayong magkaaalit sa daan."
  },
  {
    "i": 1382,
    "b": 0,
    "c": 145,
    "r": 145,
    "o": 25,
    "t": "At sila'y sumumpa mula sa Egipto, at naparoon sa lupain ng Canaan, kay Jacob na kanilang ama."
  },
  {
    "i": 1383,
    "b": 0,
    "c": 145,
    "r": 145,
    "o": 26,
    "t": "At kanilang isinaysay sa kaniya, na sinasabi, Si Jose ay buhay pa, at siya'y puno sa buong lupain ng Egipto. At ang kaniyang puso ay nanglupaypay, sapagka't di niya pinaniwalaan sila."
  },
  {
    "i": 1384,
    "b": 0,
    "c": 145,
    "r": 145,
    "o": 27,
    "t": "At kanilang isinaysay sa kaniya ang lahat ng salita ni Jose, na kaniyang sinabi sa kanila: nang kaniyang makita ang mga karitong ipinadala ni Jose upang dalhin sa kaniya, ay nagsauli ang diwa ni Jacob na kanilang ama."
  },
  {
    "i": 1385,
    "b": 0,
    "c": 145,
    "r": 145,
    "o": 28,
    "t": "At sinabi ni Israel, Siya na; si Jose na aking anak ay buhay pa: ako'y paroroon at titingnan ko siya, bago ako mamatay."
  },
  {
    "i": 1386,
    "b": 0,
    "c": 146,
    "r": 146,
    "o": 1,
    "t": "At si Israel ay naglakbay na dala ang lahat niyang tinatangkilik, at napasa Beerseba, at naghandog ng mga hain sa Dios ng kaniyang amang si Isaac."
  },
  {
    "i": 1387,
    "b": 0,
    "c": 146,
    "r": 146,
    "o": 2,
    "t": "At kinausap ng Dios si Israel sa mga panaginip sa gabi, at sinabi, Jacob, Jacob. At sinabi niya, Narito ako:"
  },
  {
    "i": 1388,
    "b": 0,
    "c": 146,
    "r": 146,
    "o": 3,
    "t": "At kaniyang sinabi, Ako'y Dios, ang Dios ng iyong ama, huwag kang matakot na bumaba sa Egipto: sapagka't doo'y gagawin kitang isang dakilang bansa:"
  },
  {
    "i": 1389,
    "b": 0,
    "c": 146,
    "r": 146,
    "o": 4,
    "t": "Ako'y bababang kasama mo sa Egipto; at tunay na iaahon kita uli, at ipapatong ni Jose ang kaniyang kamay sa iyong mga mata."
  },
  {
    "i": 1390,
    "b": 0,
    "c": 146,
    "r": 146,
    "o": 5,
    "t": "At bumangon si Jacob mula sa Beerseba; at dinala ng mga anak ni Israel si Jacob na kanilang ama, at ang kanilang mga bata, at ang kanilang mga asawa, sa mga kariton na ipinadala ni Faraon kay Jacob."
  },
  {
    "i": 1391,
    "b": 0,
    "c": 146,
    "r": 146,
    "o": 6,
    "t": "At kanilang dinala ang kanilang mga hayop, at ang kanilang mga pag-aari na kanilang inimpok sa lupain ng Canaan, at na pasa Egipto, si Jacob at ang buong binhi niya na kasama niya."
  },
  {
    "i": 1392,
    "b": 0,
    "c": 146,
    "r": 146,
    "o": 7,
    "t": "Ang kaniyang mga anak na lalake at babae, at ang mga anak na lalake at babae ng kaniyang mga anak na kasama niya, at ang kaniyang buong binhi ay dinala niyang kasama niya sa Egipto."
  },
  {
    "i": 1393,
    "b": 0,
    "c": 146,
    "r": 146,
    "o": 8,
    "t": "At ito ang mga pangalan ng mga anak ni Israel, na napasa Egipto, ni Jacob at ng kaniyang mga anak: si Ruben na anak na panganay ni Jacob."
  },
  {
    "i": 1394,
    "b": 0,
    "c": 146,
    "r": 146,
    "o": 9,
    "t": "At ang mga anak ni Ruben; si Hanoch, at si Phallu, at si Hezron, at si Carmi."
  },
  {
    "i": 1395,
    "b": 0,
    "c": 146,
    "r": 146,
    "o": 10,
    "t": "At ang mga anak ni Simeon; si Jemuel, at si Jamin, at si Ohad, at si Jachin, at si Zohar, at si Saul na anak ng isang babaing taga Canaan."
  },
  {
    "i": 1396,
    "b": 0,
    "c": 146,
    "r": 146,
    "o": 11,
    "t": "At ang mga anak ni Levi; si Gerson, si Coat at si Merari."
  },
  {
    "i": 1397,
    "b": 0,
    "c": 146,
    "r": 146,
    "o": 12,
    "t": "At ang mga anak ni Juda; si Er, at si Onan, at si Sela, at si Phares, at si Zara; nguni't si Er at si Onan ay namatay sa lupain ng Canaan. At ang mga anak ni Phares, si Hezron at si Hamul."
  },
  {
    "i": 1398,
    "b": 0,
    "c": 146,
    "r": 146,
    "o": 13,
    "t": "At ang mga anak ni Issachar; si Thola, at si Phua, at si Job, at si Simron."
  },
  {
    "i": 1399,
    "b": 0,
    "c": 146,
    "r": 146,
    "o": 14,
    "t": "At ang mga anak ni Zabulon; si Sered; at si Elon, at si Jahleel."
  }
]
