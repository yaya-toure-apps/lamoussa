[
  {
    "i": 18900,
    "b": 22,
    "c": 2460,
    "r": 2460,
    "o": 13,
    "t": "La gloria del Libano verrà a te, il cipresso, il platano e il bosso tutti insieme, per onorare il luogo del mio santuario, affinché io onori il luogo ove poggio i miei piedi."
  },
  {
    "i": 18901,
    "b": 22,
    "c": 2460,
    "r": 2460,
    "o": 14,
    "t": "A te verranno, umiliandosi, i figli dei tuoi oppressori, si prostreranno ai tuoi piedi tutti quelli che ti disprezzavano e ti chiameranno: “Città dell'Eterno”, “Sion del Santo d'Israele”."
  },
  {
    "i": 18902,
    "b": 22,
    "c": 2460,
    "r": 2460,
    "o": 15,
    "t": "Invece di essere abbandonata e odiata, senza che alcuno ti attraversasse, farò di te l'eterna magnificenza, la gioia di tutte le età."
  },
  {
    "i": 18903,
    "b": 22,
    "c": 2460,
    "r": 2460,
    "o": 16,
    "t": "Tu succhierai il latte delle nazioni, succhierai le ricchezze dei re, e saprai che io sono l'Eterno, il tuo Salvatore, il tuo Redentore, il Potente di Giacobbe."
  },
  {
    "i": 18904,
    "b": 22,
    "c": 2460,
    "r": 2460,
    "o": 17,
    "t": "Invece del rame farò venire oro, invece del ferro farò venire argento, invece del legno, rame, invece delle pietre, ferro; costituirò la pace come tuo magistrato e la giustizia come tuo governante."
  },
  {
    "i": 18905,
    "b": 22,
    "c": 2460,
    "r": 2460,
    "o": 18,
    "t": "Non si udrà più parlare di violenza nel tuo paese, di devastazione e di rovina entro i tuoi confini, ma chiamerai le tue mura “Salvezza” e le tue porte “Lode”."
  },
  {
    "i": 18906,
    "b": 22,
    "c": 2460,
    "r": 2460,
    "o": 19,
    "t": "Il sole non sarà più la tua luce di giorno, né la chiarezza della luna ti illuminerà, ma l'Eterno sarà la tua luce eterna e il tuo Dio la tua gloria."
  },
  {
    "i": 18907,
    "b": 22,
    "c": 2460,
    "r": 2460,
    "o": 20,
    "t": "Il tuo sole non tramonterà più, né la tua luna si oscurerà, perché l'Eterno sarà la tua luce eterna e i giorni del tuo lutto saranno compiuti."
  },
  {
    "i": 18908,
    "b": 22,
    "c": 2460,
    "r": 2460,
    "o": 21,
    "t": "Il tuo popolo sarà tutto di giusti, essi possederanno per sempre il paese, germoglio delle mie piantagioni, opera delle mie mani, per manifestare la mia gloria."
  },
  {
    "i": 18909,
    "b": 22,
    "c": 2460,
    "r": 2460,
    "o": 22,
    "t": "Il più piccolo diventerà un migliaio, il più debole una nazione potente; io, l'Eterno, affretterò le cose a suo tempo."
  },
  {
    "i": 18910,
    "b": 22,
    "c": 2461,
    "r": 2461,
    "o": 1,
    "t": "Lo Spirito del Signore, l'Eterno, è su di me, perché l'Eterno mi ha unto per predicare il buon annunzio ai poveri; mi ha mandato a fasciare quelli che hanno il cuore rotto, a proclamare la libertà agli schiavi e l'apertura del carcere ai prigionieri,"
  },
  {
    "i": 18911,
    "b": 22,
    "c": 2461,
    "r": 2461,
    "o": 2,
    "t": "a proclamare l'anno di grazia dell'Eterno e il giorno di vendetta del nostro Dio, per consolare tutti gli afflitti,"
  },
  {
    "i": 18912,
    "b": 22,
    "c": 2461,
    "r": 2461,
    "o": 3,
    "t": "per dare agli afflitti di Sion un diadema invece di cenere, l'olio della gioia invece del lutto, il manto della lode invece dello spirito abbattuto, affinché siano chiamati alberi di giustizia, la piantagione dell'Eterno per manifestare la sua gloria."
  },
  {
    "i": 18913,
    "b": 22,
    "c": 2461,
    "r": 2461,
    "o": 4,
    "t": "Essi ricostruiranno le antiche rovine, rialzeranno i luoghi desolati di prima, restaureranno le città desolate, i luoghi devastati di molte generazioni."
  },
  {
    "i": 18914,
    "b": 22,
    "c": 2461,
    "r": 2461,
    "o": 5,
    "t": "Stranieri si presenteranno e pascoleranno le vostre greggi, figli di stranieri saranno i vostri coltivatori e i vostri vignaiuoli."
  },
  {
    "i": 18915,
    "b": 22,
    "c": 2461,
    "r": 2461,
    "o": 6,
    "t": "Ma voi sarete chiamati sacerdoti dell'Eterno, sarete chiamati ministri del nostro Dio; voi mangerete le ricchezze delle nazioni e nella loro gloria vi vanterete."
  },
  {
    "i": 18916,
    "b": 22,
    "c": 2461,
    "r": 2461,
    "o": 7,
    "t": "Invece della vostra vergogna, ne avrete una doppia parte; invece dell'ignominia, gioiranno della loro eredità; perciò nel loro paese possederanno il doppio e avranno una gioia eterna."
  },
  {
    "i": 18917,
    "b": 22,
    "c": 2461,
    "r": 2461,
    "o": 8,
    "t": "Poiché io, l'Eterno, amo la giustizia e odio il furto e l'iniquità; io darò loro fedelmente la loro ricompensa e stabilirò con loro un patto eterno."
  },
  {
    "i": 18918,
    "b": 22,
    "c": 2461,
    "r": 2461,
    "o": 9,
    "t": "La loro progenie sarà conosciuta fra le nazioni e la loro discendenza in mezzo ai popoli; tutti quelli che li vedranno riconosceranno che sono la progenie che l'Eterno ha benedetto."
  },
  {
    "i": 18919,
    "b": 22,
    "c": 2461,
    "r": 2461,
    "o": 10,
    "t": "Io mi rallegrerò grandemente nell'Eterno, l'anima mia gioirà nel mio Dio, perché mi ha rivestito delle vesti della salvezza, mi ha coperto col manto della giustizia, come uno sposo si adorna di un diadema, come una sposa si adorna dei suoi gioielli."
  },
  {
    "i": 18920,
    "b": 22,
    "c": 2461,
    "r": 2461,
    "o": 11,
    "t": "Poiché, come la terra fa germogliare i suoi semi e come un giardino fa crescere le piante seminate, così il Signore, l'Eterno, farà germogliare la giustizia e la lode davanti a tutte le nazioni."
  },
  {
    "i": 18921,
    "b": 22,
    "c": 2462,
    "r": 2462,
    "o": 1,
    "t": "Per amore di Sion io non tacerò, e per amore di Gerusalemme non mi darò riposo, finché la sua giustizia non spunti come luce e la sua salvezza come una torcia accesa."
  },
  {
    "i": 18922,
    "b": 22,
    "c": 2462,
    "r": 2462,
    "o": 2,
    "t": "Allora le nazioni vedranno la tua giustizia e tutti i re la tua gloria; sarai chiamata con un nome nuovo, che la bocca dell'Eterno designerà."
  },
  {
    "i": 18923,
    "b": 22,
    "c": 2462,
    "r": 2462,
    "o": 3,
    "t": "Sarai una corona di bellezza nella mano dell'Eterno, un diadema regale nella mano del tuo Dio."
  },
  {
    "i": 18924,
    "b": 22,
    "c": 2462,
    "r": 2462,
    "o": 4,
    "t": "Non sarai più chiamata “Abbandonata”, né la tua terra sarà più chiamata “Desolata”, ma sarai chiamata “Il mio diletto è in lei” e la tua terra “Sposata”, perché l'Eterno si compiacerà in te e la tua terra sarà sposata."
  },
  {
    "i": 18925,
    "b": 22,
    "c": 2462,
    "r": 2462,
    "o": 5,
    "t": "Come un giovane sposa una vergine, così i tuoi figli ti sposeranno; e come lo sposo si rallegra della sposa, così il tuo Dio si rallegrerà di te."
  },
  {
    "i": 18926,
    "b": 22,
    "c": 2462,
    "r": 2462,
    "o": 6,
    "t": "Sulle tue mura, o Gerusalemme, ho posto delle sentinelle che non taceranno mai, né giorno né notte. Voi, che fate ricordare l'Eterno, non prendetevi riposo,"
  },
  {
    "i": 18927,
    "b": 22,
    "c": 2462,
    "r": 2462,
    "o": 7,
    "t": "e non dategli riposo finché non abbia ristabilito Gerusalemme e non l'abbia resa un oggetto di lode in tutta la terra."
  },
  {
    "i": 18928,
    "b": 22,
    "c": 2462,
    "r": 2462,
    "o": 8,
    "t": "L'Eterno ha giurato per la sua destra e per il suo braccio potente: “Io non darò più il tuo grano come cibo ai tuoi nemici, e gli stranieri non berranno più il tuo vino, frutto del tuo lavoro,"
  },
  {
    "i": 18929,
    "b": 22,
    "c": 2462,
    "r": 2462,
    "o": 9,
    "t": "ma quelli che lo mietono mangeranno il grano e loderanno l'Eterno, quelli che vendemmiano berranno il vino nei miei sacri cortili”."
  },
  {
    "i": 18930,
    "b": 22,
    "c": 2462,
    "r": 2462,
    "o": 10,
    "t": "Passate, passate per le porte, preparate la via al popolo, spianate, spianate la strada, rimuovetene le pietre, innalzate una bandiera per i popoli."
  },
  {
    "i": 18931,
    "b": 22,
    "c": 2462,
    "r": 2462,
    "o": 11,
    "t": "Ecco, l'Eterno fa sentire la sua voce fino all'estremità della terra: “Dite alla figlia di Sion: Ecco, la tua salvezza viene; ecco, la sua ricompensa è con lui e la sua retribuzione lo precede”."
  },
  {
    "i": 18932,
    "b": 22,
    "c": 2462,
    "r": 2462,
    "o": 12,
    "t": "Essi saranno chiamati “Popolo santo”, “Redenti dall'Eterno”, e tu sarai chiamata “Ricercata”, “Città non abbandonata”."
  },
  {
    "i": 18933,
    "b": 22,
    "c": 2463,
    "r": 2463,
    "o": 1,
    "t": "Chi è costui che viene da Edom, da Bozrah, con le vesti tinte di rosso, magnificamente vestito, che avanza nella pienezza della sua forza? “Sono io, che parlo con giustizia, potente a salvare”."
  },
  {
    "i": 18934,
    "b": 22,
    "c": 2463,
    "r": 2463,
    "o": 2,
    "t": "Perché il tuo vestito è rosso e le tue vesti sono come quelle di chi pigia l'uva nel tino?"
  },
  {
    "i": 18935,
    "b": 22,
    "c": 2463,
    "r": 2463,
    "o": 3,
    "t": "“Io ho pigiato il tino da solo, e delle genti non c'era nessuno con me; così li ho pigiati nella mia ira e li ho calpestati nel mio furore; il loro sangue è spruzzato sui miei vestiti e ho macchiato tutte le mie vesti."
  },
  {
    "i": 18936,
    "b": 22,
    "c": 2463,
    "r": 2463,
    "o": 4,
    "t": "Poiché nel mio cuore c'era un giorno di vendetta e l'anno dei miei redenti è venuto."
  },
  {
    "i": 18937,
    "b": 22,
    "c": 2463,
    "r": 2463,
    "o": 5,
    "t": "Io ho guardato, ma non c'era alcuno che aiutasse; mi sono meravigliato che non ci fosse alcuno che sostenesse; allora il mio braccio mi ha salvato e il mio furore mi ha sostenuto."
  },
  {
    "i": 18938,
    "b": 22,
    "c": 2463,
    "r": 2463,
    "o": 6,
    "t": "Ho calpestato i popoli nella mia ira, li ho ubriacati nel mio furore e ho fatto colare il loro sangue a terra”."
  },
  {
    "i": 18939,
    "b": 22,
    "c": 2463,
    "r": 2463,
    "o": 7,
    "t": "Io celebrerò le benignità dell'Eterno e le lodi dell'Eterno per tutto ciò che l'Eterno ha fatto per noi, per la sua grande bontà verso la casa d'Israele, per tutto ciò che ha fatto nella sua misericordia e per l'abbondanza delle sue benignità."
  },
  {
    "i": 18940,
    "b": 22,
    "c": 2463,
    "r": 2463,
    "o": 8,
    "t": "Egli aveva detto: “Certo, essi sono il mio popolo, figli che non mi saranno infedeli”; ed è stato per loro un Salvatore."
  },
  {
    "i": 18941,
    "b": 22,
    "c": 2463,
    "r": 2463,
    "o": 9,
    "t": "In tutte le loro afflizioni egli è stato afflitto e l'angelo della sua presenza li ha salvati; nel suo amore e nella sua compassione li ha redenti; se li è caricati e li ha portati tutti i giorni del passato."
  },
  {
    "i": 18942,
    "b": 22,
    "c": 2463,
    "r": 2463,
    "o": 10,
    "t": "Ma essi si sono ribellati e hanno contristato il suo Santo Spirito; perciò egli si è trasformato in loro nemico ed egli stesso ha combattuto contro di loro."
  },
  {
    "i": 18943,
    "b": 22,
    "c": 2463,
    "r": 2463,
    "o": 11,
    "t": "Allora si è ricordato dei giorni antichi di Mosè, del suo popolo, dicendo: “Dov'è colui che li ha fatti salire dal mare con il pastore del suo gregge? Dov'è colui che ha posto in mezzo a loro il suo Santo Spirito?"
  },
  {
    "i": 18944,
    "b": 22,
    "c": 2463,
    "r": 2463,
    "o": 12,
    "t": "Che ha fatto camminare alla destra di Mosè il suo braccio glorioso, che ha diviso le acque davanti a loro per farsi un nome eterno,"
  },
  {
    "i": 18945,
    "b": 22,
    "c": 2463,
    "r": 2463,
    "o": 13,
    "t": "che li ha fatti passare attraverso gli abissi, come un cavallo nel deserto, senza che inciampassero?"
  },
  {
    "i": 18946,
    "b": 22,
    "c": 2463,
    "r": 2463,
    "o": 14,
    "t": "Come una bestia che scende nella valle, lo Spirito dell'Eterno li ha fatti riposare; così tu hai condotto il tuo popolo per farti un nome glorioso."
  },
  {
    "i": 18947,
    "b": 22,
    "c": 2463,
    "r": 2463,
    "o": 15,
    "t": "Guarda dal cielo e vedi dalla tua santa e gloriosa dimora! Dove sono il tuo zelo e la tua potenza? La commozione delle tue viscere e la tua compassione verso di me si sono forse contenute?"
  },
  {
    "i": 18948,
    "b": 22,
    "c": 2463,
    "r": 2463,
    "o": 16,
    "t": "Tu sei nostro padre, benché Abrahamo non ci conosca e Israele non si ricordi più di noi; tu, o Eterno, sei nostro padre, il nostro redentore; questo è il tuo nome fin dall'antichità."
  },
  {
    "i": 18949,
    "b": 22,
    "c": 2463,
    "r": 2463,
    "o": 17,
    "t": "Perché, o Eterno, ci fai errare lontano dalle tue vie e indurisci il nostro cuore per non temerti? Ritorna per amore dei tuoi servi, le tribù della tua eredità."
  },
  {
    "i": 18950,
    "b": 22,
    "c": 2463,
    "r": 2463,
    "o": 18,
    "t": "Per ben poco tempo il tuo popolo santo ha posseduto il suo paese; i nostri nemici hanno calpestato il tuo santuario."
  },
  {
    "i": 18951,
    "b": 22,
    "c": 2463,
    "r": 2463,
    "o": 19,
    "t": "Siamo divenuti come quelli che tu non hai mai governato, come quelli che non sono mai stati chiamati col tuo nome. Oh, se tu squarciassi i cieli e scendessi, davanti alla tua presenza i monti si fonderebbero,"
  },
  {
    "i": 18952,
    "b": 22,
    "c": 2464,
    "r": 2464,
    "o": 1,
    "t": "come il fuoco infiamma le fascine, come il fuoco fa bollire l'acqua, per far conoscere il tuo nome ai tuoi avversari, perché davanti alla tua presenza le nazioni tremino!"
  },
  {
    "i": 18953,
    "b": 22,
    "c": 2464,
    "r": 2464,
    "o": 2,
    "t": "Quando tu compivi prodigi inattesi, tu scendesti e davanti alla tua presenza i monti si fusero."
  },
  {
    "i": 18954,
    "b": 22,
    "c": 2464,
    "r": 2464,
    "o": 3,
    "t": "Mai si era udito dire né si era mai inteso, e occhio non aveva mai visto che un Dio, all'infuori di te, agisse in favore di chi confida in lui."
  },
  {
    "i": 18955,
    "b": 22,
    "c": 2464,
    "r": 2464,
    "o": 4,
    "t": "Tu incontri chi si compiace di praticare la giustizia, quelli che si ricordano di te seguendo le tue vie. Ecco, tu ti sei adirato perché noi abbiamo peccato; da lungo tempo siamo stati ribelli."
  },
  {
    "i": 18956,
    "b": 22,
    "c": 2464,
    "r": 2464,
    "o": 5,
    "t": "Siamo tutti divenuti come una cosa impura, e tutte le nostre opere giuste come un abito sporco; tutti quanti appassiamo come la foglia e le nostre iniquità ci trascinano via come il vento."
  },
  {
    "i": 18957,
    "b": 22,
    "c": 2464,
    "r": 2464,
    "o": 6,
    "t": "Non c'è più nessuno che invochi il tuo nome, che si risvegli per aggrapparsi a te, perché tu hai nascosto da noi il tuo volto e ci hai abbandonati in balìa delle nostre iniquità."
  },
  {
    "i": 18958,
    "b": 22,
    "c": 2464,
    "r": 2464,
    "o": 7,
    "t": "Ma ora, o Eterno, tu sei nostro padre; noi siamo l'argilla e tu colui che ci dà forma; noi siamo tutti opera delle tue mani."
  },
  {
    "i": 18959,
    "b": 22,
    "c": 2464,
    "r": 2464,
    "o": 8,
    "t": "O Eterno, non adirarti oltre misura, non ricordarti in perpetuo dell'iniquità; ecco, guarda: noi siamo tutti il tuo popolo."
  },
  {
    "i": 18960,
    "b": 22,
    "c": 2464,
    "r": 2464,
    "o": 9,
    "t": "Le tue città sante sono diventate un deserto, Sion è diventata un deserto, Gerusalemme una desolazione."
  },
  {
    "i": 18961,
    "b": 22,
    "c": 2464,
    "r": 2464,
    "o": 10,
    "t": "La nostra casa santa e magnifica, dove i nostri padri ti lodavano, è stata data alle fiamme e tutte le nostre cose preziose sono state ridotte in rovina."
  },
  {
    "i": 18962,
    "b": 22,
    "c": 2464,
    "r": 2464,
    "o": 11,
    "t": "Ti conterrai forse di fronte a queste cose, o Eterno? Tacerai e ci affliggerai oltre misura?"
  },
  {
    "i": 18963,
    "b": 22,
    "c": 2465,
    "r": 2465,
    "o": 1,
    "t": "Io mi sono lasciato interpellare da quelli che non mi chiedevano nulla, mi sono lasciato trovare da quelli che non mi cercavano; ho detto: “Eccomi, eccomi” a una nazione che non invocava il mio nome."
  },
  {
    "i": 18964,
    "b": 22,
    "c": 2465,
    "r": 2465,
    "o": 2,
    "t": "Ho teso le mani tutto il giorno verso un popolo ribelle, che cammina per una via non buona, seguendo i propri pensieri,"
  },
  {
    "i": 18965,
    "b": 22,
    "c": 2465,
    "r": 2465,
    "o": 3,
    "t": "un popolo che mi provoca continuamente, sacrificando nei giardini e bruciando incenso sui mattoni,"
  },
  {
    "i": 18966,
    "b": 22,
    "c": 2465,
    "r": 2465,
    "o": 4,
    "t": "che dimora nei sepolcri e passa la notte nei luoghi occulti, che mangia carne di porco e nei suoi vasi ha brodo di cose abominevoli,"
  },
  {
    "i": 18967,
    "b": 22,
    "c": 2465,
    "r": 2465,
    "o": 5,
    "t": "che dice: “Togliti di mezzo, non avvicinarti, perché io sono più santo di te!”. Queste cose sono un fumo nel mio naso, un fuoco che arde tutto il giorno."
  },
  {
    "i": 18968,
    "b": 22,
    "c": 2465,
    "r": 2465,
    "o": 6,
    "t": "Ecco, è scritto davanti a me: io non tacerò finché non avrò reso loro la mercede, sì, renderò la mercede intera,"
  },
  {
    "i": 18969,
    "b": 22,
    "c": 2465,
    "r": 2465,
    "o": 7,
    "t": "per le vostre iniquità e per le iniquità dei vostri padri insieme, dice l'Eterno, perché hanno bruciato incenso sui monti e mi hanno oltraggiato sui colli; io misurerò nelle loro vesti la mercede delle loro opere passate."
  },
  {
    "i": 18970,
    "b": 22,
    "c": 2465,
    "r": 2465,
    "o": 8,
    "t": "Così dice l'Eterno: Come quando si trova del succo in un grappolo d'uva, si dice: “Non lo distruggere, perché c'è una benedizione in esso”; così farò io per amore dei miei servi, per non distruggere tutto."
  },
  {
    "i": 18971,
    "b": 22,
    "c": 2465,
    "r": 2465,
    "o": 9,
    "t": "Farò uscire da Giacobbe una progenie e da Giuda un erede dei miei monti; i miei eletti li possederanno e i miei servi vi abiteranno."
  },
  {
    "i": 18972,
    "b": 22,
    "c": 2465,
    "r": 2465,
    "o": 10,
    "t": "Saron sarà un pascolo di greggi e la valle di Akor un luogo dove si coricheranno i buoi, per il mio popolo che mi avrà cercato."
  },
  {
    "i": 18973,
    "b": 22,
    "c": 2465,
    "r": 2465,
    "o": 11,
    "t": "Ma voi, che abbandonate l'Eterno, che dimenticate il mio santo monte, che preparate la tavola per Gad e riempite la coppa di vino per Meni,"
  },
  {
    "i": 18974,
    "b": 22,
    "c": 2465,
    "r": 2465,
    "o": 12,
    "t": "io vi destino alla spada e voi tutti vi curverete per essere scannati, perché io ho chiamato e voi non avete risposto, io ho parlato e voi non avete ascoltato, ma avete fatto ciò che è male ai miei occhi e avete scelto ciò che mi dispiace."
  },
  {
    "i": 18975,
    "b": 22,
    "c": 2465,
    "r": 2465,
    "o": 13,
    "t": "Perciò, così dice il Signore, l'Eterno: Ecco, i miei servi mangeranno, ma voi avrete fame; ecco, i miei servi berranno, ma voi avrete sete; ecco, i miei servi gioiranno, ma voi sarete confusi;"
  },
  {
    "i": 18976,
    "b": 22,
    "c": 2465,
    "r": 2465,
    "o": 14,
    "t": "ecco, i miei servi grideranno per la gioia del loro cuore, ma voi urlerete per il dolore del vostro cuore e ululerete per lo spirito affranto."
  },
  {
    "i": 18977,
    "b": 22,
    "c": 2465,
    "r": 2465,
    "o": 15,
    "t": "E voi lascerete il vostro nome come una maledizione ai miei eletti, e il Signore, l'Eterno, ti farà morire, ma ai suoi servi darà un altro nome."
  },
  {
    "i": 18978,
    "b": 22,
    "c": 2465,
    "r": 2465,
    "o": 16,
    "t": "Così, chi si benedirà sulla terra si benedirà per il Dio di verità, e chi giurerà sulla terra giurerà per il Dio di verità, perché le antiche angustie saranno dimenticate e saranno nascoste dai miei occhi."
  },
  {
    "i": 18979,
    "b": 22,
    "c": 2465,
    "r": 2465,
    "o": 17,
    "t": "Infatti, ecco, io creo nuovi cieli e una nuova terra; le cose passate non saranno più ricordate né verranno più in mente."
  },
  {
    "i": 18980,
    "b": 22,
    "c": 2465,
    "r": 2465,
    "o": 18,
    "t": "Ma voi esultate e gioite in eterno per ciò che io creo, poiché ecco, io creo Gerusalemme per la gioia e il suo popolo per il gaudio."
  },
  {
    "i": 18981,
    "b": 22,
    "c": 2465,
    "r": 2465,
    "o": 19,
    "t": "Io gioirò di Gerusalemme, esulterò del mio popolo. Non si udranno più in essa voci di pianto né grida di dolore."
  },
  {
    "i": 18982,
    "b": 22,
    "c": 2465,
    "r": 2465,
    "o": 20,
    "t": "Non ci sarà più bimbo che viva solo pochi giorni, né vecchio che non compia i suoi anni; poiché il giovane morirà a cent'anni e il peccatore a cent'anni sarà maledetto."
  },
  {
    "i": 18983,
    "b": 22,
    "c": 2465,
    "r": 2465,
    "o": 21,
    "t": "Costruiranno case e le abiteranno, pianteranno vigne e ne mangeranno i frutti."
  },
  {
    "i": 18984,
    "b": 22,
    "c": 2465,
    "r": 2465,
    "o": 22,
    "t": "Non costruiranno più perché un altro abiti, non pianteranno più perché un altro mangi, poiché come i giorni dell'albero saranno i giorni del mio popolo e i miei eletti godranno a lungo del lavoro delle loro mani."
  },
  {
    "i": 18985,
    "b": 22,
    "c": 2465,
    "r": 2465,
    "o": 23,
    "t": "Non si affaticheranno invano, non genereranno figli per la sventura, perché saranno stirpe benedetta dal Signore, essi e la loro discendenza con loro."
  },
  {
    "i": 18986,
    "b": 22,
    "c": 2465,
    "r": 2465,
    "o": 24,
    "t": "Prima che mi invochino, io risponderò; prima che abbiano finito di parlare, io li esaudirò."
  },
  {
    "i": 18987,
    "b": 22,
    "c": 2465,
    "r": 2465,
    "o": 25,
    "t": "Il lupo e l'agnello pascoleranno insieme, il leone mangerà la paglia come il bue e il serpente si nutrirà di polvere. Non si farà più danno né rovina su tutto il mio monte santo, dice il Signore."
  },
  {
    "i": 18988,
    "b": 22,
    "c": 2466,
    "r": 2466,
    "o": 1,
    "t": "Così dice il Signore: Il cielo è il mio trono e la terra lo sgabello dei miei piedi. Quale casa potreste costruirmi e quale luogo per il mio riposo?"
  },
  {
    "i": 18989,
    "b": 22,
    "c": 2466,
    "r": 2466,
    "o": 2,
    "t": "Non è forse la mia mano che ha fatto tutte queste cose, dando così origine a tutto ciò che esiste?, dice il Signore. Su chi volgerò lo sguardo? Sull'umile e su chi ha lo spirito contrito e teme la mia parola."
  },
  {
    "i": 18990,
    "b": 22,
    "c": 2466,
    "r": 2466,
    "o": 3,
    "t": "Chi immola un bue è come se uccidesse un uomo; chi sacrifica un agnello è come se strozzasse un cane; chi offre un'oblazione è come se offrisse sangue di porco; chi brucia incenso è come se benedicesse un idolo. Come costoro hanno scelto le loro vie e la loro anima si compiace delle loro abominazioni,"
  },
  {
    "i": 18991,
    "b": 22,
    "c": 2466,
    "r": 2466,
    "o": 4,
    "t": "così anch'io sceglierò di prendermi gioco di loro e attirerò su di loro ciò che temono, poiché ho chiamato e nessuno ha risposto, ho parlato e non hanno ascoltato; hanno fatto ciò che è male ai miei occhi e hanno scelto ciò che mi dispiace."
  },
  {
    "i": 18992,
    "b": 22,
    "c": 2466,
    "r": 2466,
    "o": 5,
    "t": "Ascoltate la parola del Signore, voi che tremate alla sua parola: I vostri fratelli che vi odiano e vi scacciano a causa del mio nome hanno detto: «Si mostri il Signore nella sua gloria, affinché possiamo vedere la vostra gioia!». Ma essi saranno confusi!"
  },
  {
    "i": 18993,
    "b": 22,
    "c": 2466,
    "r": 2466,
    "o": 6,
    "t": "Un clamore dalla città, un rumore dal tempio: è la voce del Signore che ripaga i suoi nemici."
  },
  {
    "i": 18994,
    "b": 22,
    "c": 2466,
    "r": 2466,
    "o": 7,
    "t": "Prima di sentire i dolori, ha partorito; prima che le venissero le doglie, ha dato alla luce un maschio."
  },
  {
    "i": 18995,
    "b": 22,
    "c": 2466,
    "r": 2466,
    "o": 8,
    "t": "Chi ha mai udito cosa simile? Chi ha mai visto tali cose? Può un paese nascere in un solo giorno? Può una nazione essere partorita in un istante? Eppure Sion, appena sentì i dolori, partorì i suoi figli."
  },
  {
    "i": 18996,
    "b": 22,
    "c": 2466,
    "r": 2466,
    "o": 9,
    "t": "Io che apro il grembo, non farei partorire?, dice il Signore. Io che faccio partorire, chiuderei il grembo?, dice il tuo Dio."
  },
  {
    "i": 18997,
    "b": 22,
    "c": 2466,
    "r": 2466,
    "o": 10,
    "t": "Rallegratevi con Gerusalemme, esultate per essa, voi tutti che l'amate; gioite con essa, voi tutti che avete fatto il lutto per essa,"
  },
  {
    "i": 18998,
    "b": 22,
    "c": 2466,
    "r": 2466,
    "o": 11,
    "t": "perché siate allattati e saziati al suo seno consolatore, perché succhiate con delizia all'abbondanza delle sue mammelle."
  },
  {
    "i": 18999,
    "b": 22,
    "c": 2466,
    "r": 2466,
    "o": 12,
    "t": "Poiché così dice il Signore: Ecco, io farò scorrere verso di essa la pace come un fiume e la ricchezza delle nazioni come un torrente in piena. Voi sarete allattati, sarete portati sui fianchi e vezzeggiati sulle ginocchia."
  }
]
