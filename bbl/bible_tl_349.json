[
  {
    "i": 34900,
    "b": 68,
    "c": 7003,
    "r": 7003,
    "o": 13,
    "t": "Huwag kayong mangagtaka, mga kapatid, kung kayo'y kinapopootan ng sanglibutan."
  },
  {
    "i": 34901,
    "b": 68,
    "c": 7003,
    "r": 7003,
    "o": 14,
    "t": "Nalalaman nating tayo'y nangalipat na sa buhay mula sa kamatayan, sapagka't tayo'y nagsisiibig sa mga kapatid. Ang hindi umiibig ay nananahan sa kamatayan."
  },
  {
    "i": 34902,
    "b": 68,
    "c": 7003,
    "r": 7003,
    "o": 15,
    "t": "Ang sinomang napopoot sa kaniyang kapatid ay mamamatay-tao: at nalalaman ninyong sinomang mamamatay-tao ay hindi pinananahanan ng buhay na walang hanggan."
  },
  {
    "i": 34903,
    "b": 68,
    "c": 7003,
    "r": 7003,
    "o": 16,
    "t": "Dito'y nakikilala natin ang pagibig, sapagka't kaniyang ibinigay ang kaniyang buhay dahil sa atin; at nararapat nating ibigay ang ating mga buhay dahil sa mga kapatid."
  },
  {
    "i": 34904,
    "b": 68,
    "c": 7003,
    "r": 7003,
    "o": 17,
    "t": "Datapuwa't ang sinomang mayroong mga pag-aari sa sanglibutang ito, at nakikita ang kaniyang kapatid na nangangailangan, at doo'y ipagkait ang kaniyang awa, paanong mananahan ang pagibig ng Dios sa kaniya?"
  },
  {
    "i": 34905,
    "b": 68,
    "c": 7003,
    "r": 7003,
    "o": 18,
    "t": "Mumunti kong mga anak, huwag tayong magsiibig ng salita, ni ng dila man; kundi ng gawa at katotohanan."
  },
  {
    "i": 34906,
    "b": 68,
    "c": 7003,
    "r": 7003,
    "o": 19,
    "t": "Dito'y makikilala nating tayo'y sa katotohanan, at papapanatagin natin ang ating mga puso sa harapan niya."
  },
  {
    "i": 34907,
    "b": 68,
    "c": 7003,
    "r": 7003,
    "o": 20,
    "t": "Sapagka't kung hinahatulan tayo ng ating puso, ang Dios ay lalong dakila kay sa ating puso, at nalalaman niya ang lahat ng mga bagay."
  },
  {
    "i": 34908,
    "b": 68,
    "c": 7003,
    "r": 7003,
    "o": 21,
    "t": "Mga minamahal, kung tayo'y hindi hinahatulan ng ating puso, ay may pagkakatiwala tayo sa Dios;"
  },
  {
    "i": 34909,
    "b": 68,
    "c": 7003,
    "r": 7003,
    "o": 22,
    "t": "At anomang ating hingin ay tinatanggap natin sa kaniya, sapagka't tinutupad natin ang kaniyang mga utos at ginagawa natin ang mga bagay na kalugodlugod sa kaniyang paningin."
  },
  {
    "i": 34910,
    "b": 68,
    "c": 7003,
    "r": 7003,
    "o": 23,
    "t": "At ito ang kaniyang utos, na manampalataya tayo sa pangalan ng kaniyang Anak na si Jesucristo, at tayo'y mangagibigan, ayon sa ibinigay niyang utos sa atin."
  },
  {
    "i": 34911,
    "b": 68,
    "c": 7003,
    "r": 7003,
    "o": 24,
    "t": "At ang tumutupad ng kaniyang mga utos ay mananahan sa kaniya, at siya ay sa kaniya. At dito'y nakikilala natin na siya'y nananahan sa atin, sa pamamagitan ng Espiritu na kaniyang ibinigay sa atin."
  },
  {
    "i": 34912,
    "b": 68,
    "c": 7004,
    "r": 7004,
    "o": 1,
    "t": "Mga minamahal, huwag kayong magsipaniwala sa bawa't espiritu, kundi inyong subukin ang mga espiritu, kung sila'y sa Dios: sapagka't maraming nagsilitaw na mga bulaang propeta sa sanglibutan."
  },
  {
    "i": 34913,
    "b": 68,
    "c": 7004,
    "r": 7004,
    "o": 2,
    "t": "Dito'y nakikilala ninyo ang Espiritu ng Dios: ang bawa't espiritung nagpapahayag na si Jesucristo ay naparitong nasa laman ay sa Dios:"
  },
  {
    "i": 34914,
    "b": 68,
    "c": 7004,
    "r": 7004,
    "o": 3,
    "t": "At ang bawa't espiritung hindi ipinahahayag si Jesus, ay hindi sa Dios: at ito ang sa anticristo, na inyong narinig na darating; at ngayo'y nasa sanglibutan na."
  },
  {
    "i": 34915,
    "b": 68,
    "c": 7004,
    "r": 7004,
    "o": 4,
    "t": "Kayo'y sa Dios, mumunti kong mga anak, at inyong dinaig sila: sapagka't lalong dakila siyang nasa inyo kay sa nasa sanglibutan."
  },
  {
    "i": 34916,
    "b": 68,
    "c": 7004,
    "r": 7004,
    "o": 5,
    "t": "Sila'y sa sanglibutan: kaya't tungkol sa sanglibutan ang sinasalita nila, at sila'y dinidinig ng sanglibutan."
  },
  {
    "i": 34917,
    "b": 68,
    "c": 7004,
    "r": 7004,
    "o": 6,
    "t": "Tayo nga'y sa Dios: ang nakakakilala sa Dios ay dumirinig sa atin; ang hindi sa Dios ay hindi dumirinig sa atin. Dito'y ating nakikilala ang espiritu ng katotohanan, at ang espiritu ng kamalian."
  },
  {
    "i": 34918,
    "b": 68,
    "c": 7004,
    "r": 7004,
    "o": 7,
    "t": "Mga minamahal, mangagibigan tayo sa isa't isa: sapagka't ang pagibig ay sa Dios; at ang bawa't umiibig ay ipinanganak ng Dios, at nakakakilala sa Dios."
  },
  {
    "i": 34919,
    "b": 68,
    "c": 7004,
    "r": 7004,
    "o": 8,
    "t": "Ang hindi umiibig ay hindi nakakakilala sa Dios; sapagka't ang Dios ay pagibig."
  },
  {
    "i": 34920,
    "b": 68,
    "c": 7004,
    "r": 7004,
    "o": 9,
    "t": "Dito nahayag ang pagibig ng Dios sa atin, sapagka't sinugo ng Dios ang kaniyang bugtong na Anak sa sanglibutan upang tayo'y mabuhay sa pamamagitan niya."
  },
  {
    "i": 34921,
    "b": 68,
    "c": 7004,
    "r": 7004,
    "o": 10,
    "t": "Narito ang pagibig, hindi sa tayo'y umibig sa Dios, kundi siya ang umibig sa atin, at sinugo ang kaniyang Anak na pangpalubagloob sa ating mga kasalanan."
  },
  {
    "i": 34922,
    "b": 68,
    "c": 7004,
    "r": 7004,
    "o": 11,
    "t": "Mga minamahal, kung tayo'y inibig ng Dios ng gayon, ay nararapat na mangagibigan din naman tayo."
  },
  {
    "i": 34923,
    "b": 68,
    "c": 7004,
    "r": 7004,
    "o": 12,
    "t": "Sinoman ay hindi nakakita kailan man sa Dios: kung tayo'y nangagiibigan, ang Dios ay nananahan sa atin, at ang kaniyang pagibig ay nagiging sakdal sa atin:"
  },
  {
    "i": 34924,
    "b": 68,
    "c": 7004,
    "r": 7004,
    "o": 13,
    "t": "Dito'y nakikilala natin na tayo'y nangananahan sa kaniya at siya'y sa atin, sapagka't binigyan niya tayo ng kaniyang Espiritu."
  },
  {
    "i": 34925,
    "b": 68,
    "c": 7004,
    "r": 7004,
    "o": 14,
    "t": "At nakita natin at sinasaksihan na sinugo ng Ama ang Anak upang maging Tagapagligtas ng sanglibutan."
  },
  {
    "i": 34926,
    "b": 68,
    "c": 7004,
    "r": 7004,
    "o": 15,
    "t": "Ang sinomang nagpapahayag na si Jesus ay Anak ng Dios, ang Dios ay nananahan sa kaniya, at siya'y sa Dios."
  },
  {
    "i": 34927,
    "b": 68,
    "c": 7004,
    "r": 7004,
    "o": 16,
    "t": "At ating nakilala at ating sinampalatayanan ang pagibig ng Dios sa atin. Ang Dios ay pagibig; at ang nananahan sa pagibig ay nananahan sa Dios, at ang Dios ay nananahan sa kaniya."
  },
  {
    "i": 34928,
    "b": 68,
    "c": 7004,
    "r": 7004,
    "o": 17,
    "t": "Dito'y naging sakdal ang pagibig sa atin, upang tayo'y magkaroon ng pagkakatiwala sa araw ng paghuhukom; sapagka't kung ano siya, ay gayon din naman tayo sa sanglibutang ito."
  },
  {
    "i": 34929,
    "b": 68,
    "c": 7004,
    "r": 7004,
    "o": 18,
    "t": "Walang takot sa pagibig: kundi ang sakdal na pagibig ay nagpapalayas ng takot, sapagka't ang takot ay may kaparusahan; at ang natatakot ay hindi pa pinasasakdal sa pagibig."
  },
  {
    "i": 34930,
    "b": 68,
    "c": 7004,
    "r": 7004,
    "o": 19,
    "t": "Tayo'y nagsisiibig, sapagka't siya'y unang umibig sa atin."
  },
  {
    "i": 34931,
    "b": 68,
    "c": 7004,
    "r": 7004,
    "o": 20,
    "t": "Kung sinasabi ng sinoman, Ako'y umiibig sa Dios, at napopoot sa kaniyang kapatid, ay sinungaling; sapagka't ang hindi umiibig sa kaniyang kapatid na kaniyang nakita, ay paanong makaiibig siya sa Dios na hindi niya nakita?"
  },
  {
    "i": 34932,
    "b": 68,
    "c": 7004,
    "r": 7004,
    "o": 21,
    "t": "At ang utos na itong mula sa kaniya ay nasa atin, na ang umiibig sa Dios ay dapat umibig sa kaniyang kapatid."
  },
  {
    "i": 34933,
    "b": 68,
    "c": 7005,
    "r": 7005,
    "o": 1,
    "t": "Ang sinomang nananampalataya na si Jesus ay siyang Cristo ay ipinanganak ng Dios: at ang bawa't umiibig sa nanganak ay umiibig din naman sa ipinanganak niyaon."
  },
  {
    "i": 34934,
    "b": 68,
    "c": 7005,
    "r": 7005,
    "o": 2,
    "t": "Dito'y ating nakikilala na tayo'y nagsisiibig sa mga anak ng Dios, pagka tayo'y nagsisiibig sa Dios at tinutupad natin ang kaniyang mga utos."
  },
  {
    "i": 34935,
    "b": 68,
    "c": 7005,
    "r": 7005,
    "o": 3,
    "t": "Sapagka't ito ang pagibig sa Dios, na ating tuparin ang kaniyang mga utos: at ang kaniyang mga utos ay hindi mabibigat."
  },
  {
    "i": 34936,
    "b": 68,
    "c": 7005,
    "r": 7005,
    "o": 4,
    "t": "Sapagka't ang sinomang ipinanganak ng Dios ay dumadaig sa sanglibutan: at ito ang pagtatagumpay na dumadaig sa sanglibutan, sa makatuwid ay ang ating pananampalataya."
  },
  {
    "i": 34937,
    "b": 68,
    "c": 7005,
    "r": 7005,
    "o": 5,
    "t": "At sino ang dumadaig sa sanglibutan, kundi yaong nananampalatayang si Jesus ay anak ng Dios?"
  },
  {
    "i": 34938,
    "b": 68,
    "c": 7005,
    "r": 7005,
    "o": 6,
    "t": "Ito yaong naparito sa pamamagitan ng tubig at dugo, sa makatuwid ay si Jesucristo; hindi sa tubig lamang, kundi sa tubig at sa dugo."
  },
  {
    "i": 34939,
    "b": 68,
    "c": 7005,
    "r": 7005,
    "o": 7,
    "t": "At ang Espiritu ang nagpapatotoo, sapagka't ang Espiritu ay katotohanan."
  },
  {
    "i": 34940,
    "b": 68,
    "c": 7005,
    "r": 7005,
    "o": 8,
    "t": "Sapagka't may tatlong nagpapatotoo, ang Espiritu, ang tubig, at ang dugo: at ang tatlo ay nagkakaisa."
  },
  {
    "i": 34941,
    "b": 68,
    "c": 7005,
    "r": 7005,
    "o": 9,
    "t": "Kung tinatanggap natin ang patotoo ng mga tao, ay lalong dakila ang patotoo ng Dios, sapagka't ito ang patotoo ng Dios: sapagka't ito papatotoo tungkol sa kaniyang Anak."
  },
  {
    "i": 34942,
    "b": 68,
    "c": 7005,
    "r": 7005,
    "o": 10,
    "t": "Ang nananampalataya sa Anak ng Dios ay may patotoo sa kaniya: ang hindi nananampalataya sa Dios ay ginagawang isang sinungaling ang Dios: sapagka't hindi sumampalataya sa patotoo na ibinigay ng Dios tungkol sa kaniyang Anak."
  },
  {
    "i": 34943,
    "b": 68,
    "c": 7005,
    "r": 7005,
    "o": 11,
    "t": "At ito ang patotoo, na tayo'y binigyan ng Dios ng buhay na walang hanggan, at ang buhay na ito ay nasa kaniyang Anak."
  },
  {
    "i": 34944,
    "b": 68,
    "c": 7005,
    "r": 7005,
    "o": 12,
    "t": "Ang kinaroroonan ng Anak ay kinaroroonan ng buhay; ang hindi kinaroroonan ng Anak ng Dios ay hindi kinaroroonan ng buhay."
  },
  {
    "i": 34945,
    "b": 68,
    "c": 7005,
    "r": 7005,
    "o": 13,
    "t": "Ang mga bagay na ito ay isinulat ko sa inyo, upang inyong maalaman na kayo'y mayroong buhay na walang hanggan, sa makatuwid ay sa inyong nananampalataya sa pangalan ng Anak ng Dios."
  },
  {
    "i": 34946,
    "b": 68,
    "c": 7005,
    "r": 7005,
    "o": 14,
    "t": "At ito ang nasa ating pagkakatiwala sa kaniya, na kung tayo'y humingi ng anomang bagay na ayon sa kaniyang kalooban, ay dinidinig tayo niya:"
  },
  {
    "i": 34947,
    "b": 68,
    "c": 7005,
    "r": 7005,
    "o": 15,
    "t": "At kung ating nalalaman na tayo'y dinidinig niya sa anomang ating hingin, ay nalalaman natin na nasa atin ang mga kahilingang sa kaniya'y ating hiningi."
  },
  {
    "i": 34948,
    "b": 68,
    "c": 7005,
    "r": 7005,
    "o": 16,
    "t": "Kung makita ng sinoman na ang kaniyang kapatid ay nagkakasala ng kasalanang hindi ikamamatay, ay idalangin siya at bibigyan siya ng Dios ng buhay, na ukol sa mga nagkakasala nang hindi ikamamatay. May kasalanang ikamamatay: hindi tungkol dito ang sinasabi ko na idalangin niya."
  },
  {
    "i": 34949,
    "b": 68,
    "c": 7005,
    "r": 7005,
    "o": 17,
    "t": "Lahat ng kalikuan ay kasalanan: at may kasalanang hindi ikamamatay."
  },
  {
    "i": 34950,
    "b": 68,
    "c": 7005,
    "r": 7005,
    "o": 18,
    "t": "Nalalaman natin na ang sinomang ipinanganak ng Dios ay hindi nagkakasala; datapuwa't ang ipinanganak ng Dios ay nagiingat sa kaniyang sarili, at hindi siya ginagalaw ng masama."
  },
  {
    "i": 34951,
    "b": 68,
    "c": 7005,
    "r": 7005,
    "o": 19,
    "t": "Nalalaman natin na tayo'y sa Dios at ang buong sanglibutan ay nakahilig sa masama."
  },
  {
    "i": 34952,
    "b": 68,
    "c": 7005,
    "r": 7005,
    "o": 20,
    "t": "At nalalaman natin na naparito ang Anak ng Dios, at tayo'y binigyan ng pagkaunawa, upang ating makilala siya na totoo, at tayo'y nasa kaniya na totoo, sa makatuwid ay sa kaniyang Anak na si Jesucristo. Ito ang tunay na Dios, at ang buhay na walang hanggan."
  },
  {
    "i": 34953,
    "b": 68,
    "c": 7005,
    "r": 7005,
    "o": 21,
    "t": "Mga anak ko, mangagingat kayo sa mga diosdiosan."
  },
  {
    "i": 34954,
    "b": 69,
    "c": 7101,
    "r": 7101,
    "o": 1,
    "t": "Ang matanda sa hirang na ginang at sa kaniyang mga anak, na aking iniibig sa katotohanan; at hindi lamang ako, kundi pati ng lahat ng mga nakakakilala ng katotohanan;"
  },
  {
    "i": 34955,
    "b": 69,
    "c": 7101,
    "r": 7101,
    "o": 2,
    "t": "Alangalang sa katotohanan na nananahan sa atin, at sasa atin magpakailan man:"
  },
  {
    "i": 34956,
    "b": 69,
    "c": 7101,
    "r": 7101,
    "o": 3,
    "t": "Sumaatin nawa ang biyaya, awa, at kapayapaang mula sa Dios Ama at kay Jesucristo, Anak ng Ama, sa katotohanan at sa pagibig."
  },
  {
    "i": 34957,
    "b": 69,
    "c": 7101,
    "r": 7101,
    "o": 4,
    "t": "Ako'y lubhang nagagalak na aking nasumpungan ang ilan sa iyong mga anak na nagsisilakad sa katotohanan, ayon sa ating tinanggap na utos sa Ama."
  },
  {
    "i": 34958,
    "b": 69,
    "c": 7101,
    "r": 7101,
    "o": 5,
    "t": "At ngayo'y ipinamamanhik ko sa iyo, ginang, na hindi waring sinusulatan kita ng isang bagong utos, kundi niyaong ating tinanggap nang pasimula, na tayo'y mangagibigan sa isa't isa."
  },
  {
    "i": 34959,
    "b": 69,
    "c": 7101,
    "r": 7101,
    "o": 6,
    "t": "At ito ang pagibig, na tayo'y mangagsilakad ayon sa kaniyang mga utos. Ito ang utos, na tayo'y mangagsilakad sa kaniya, gaya ng inyong narinig nang pasimula."
  },
  {
    "i": 34960,
    "b": 69,
    "c": 7101,
    "r": 7101,
    "o": 7,
    "t": "Sapagka't maraming magdaraya na nangagsilitaw sa sanglibutan, sa makatuwid ay ang mga hindi nangagpapahayag na si Jesucristo ay napariritong nasa laman. Ito ang magdaraya at ang anticristo."
  },
  {
    "i": 34961,
    "b": 69,
    "c": 7101,
    "r": 7101,
    "o": 8,
    "t": "Mangagingat kayo sa inyong sarili, upang huwag ninyong iwala ang mga bagay na aming pinagpagalan, kundi upang tanggapin ninyo ang isang lubos na kagantihan."
  },
  {
    "i": 34962,
    "b": 69,
    "c": 7101,
    "r": 7101,
    "o": 9,
    "t": "Ang sinomang nagpapatuloy at hindi nananahan sa aral ni Cristo, ay hindi kinaroroonan ng Dios: ang nananahan sa aral, ay kinaroroonan ng Ama at gayon din ng Anak."
  },
  {
    "i": 34963,
    "b": 69,
    "c": 7101,
    "r": 7101,
    "o": 10,
    "t": "Kung sa inyo'y dumating ang sinoman, at hindi dala ang aral na ito, ay huwag ninyong tanggapin sa inyong bahay, at huwag ninyo siyang batiin:"
  },
  {
    "i": 34964,
    "b": 69,
    "c": 7101,
    "r": 7101,
    "o": 11,
    "t": "Sapagka't ang bumabati sa kaniya ay nararamay sa kaniyang masasamang gawa."
  },
  {
    "i": 34965,
    "b": 69,
    "c": 7101,
    "r": 7101,
    "o": 12,
    "t": "Yamang may maraming mga bagay na isusulat sa inyo, ay hindi ko ibig isulat sa papel at tinta; datapuwa't inaasahan kong pumariyan sa inyo, at makipagusap ng mukhaan, upang malubos ang inyong galak."
  },
  {
    "i": 34966,
    "b": 69,
    "c": 7101,
    "r": 7101,
    "o": 13,
    "t": "Ang mga anak ng iyong hirang na kapatid na babae ay bumabati sa iyo."
  },
  {
    "i": 34967,
    "b": 70,
    "c": 7201,
    "r": 7201,
    "o": 1,
    "t": "Ang matanda, kay Gayo na minamahal, na aking iniibig sa katotohanan."
  },
  {
    "i": 34968,
    "b": 70,
    "c": 7201,
    "r": 7201,
    "o": 2,
    "t": "Minamahal, aking idinadalangin na sa lahat ng mga bagay ay guminhawa ka at bumuti ang iyong katawan, na gaya ng pagginhawa ng iyong kaluluwa."
  },
  {
    "i": 34969,
    "b": 70,
    "c": 7201,
    "r": 7201,
    "o": 3,
    "t": "Sapagka't ako'y totoong nagalak nang magsidating ang mga kapatid at mangagpatotoo sa iyong katotohanan, ayon sa paglakad mo sa katotohanan."
  },
  {
    "i": 34970,
    "b": 70,
    "c": 7201,
    "r": 7201,
    "o": 4,
    "t": "Wala nang dakilang kagalakan sa ganang akin na gaya nito, na marinig na ang aking mga anak ay nagsisilakad sa katotohanan."
  },
  {
    "i": 34971,
    "b": 70,
    "c": 7201,
    "r": 7201,
    "o": 5,
    "t": "Minamahal, ginagawa mo ang tapat na gawa sa lahat ng iyong ginagawa doon sa mga kapatid at sa mga taga ibang lupa;"
  },
  {
    "i": 34972,
    "b": 70,
    "c": 7201,
    "r": 7201,
    "o": 6,
    "t": "Na siyang nangagpapatotoo ng iyong pagibig sa harapan ng iglesia: na iyong gagawan ng magaling kung iyong tutulungan sila ng nararapat sa Dios, sa kanilang paglalakbay:"
  },
  {
    "i": 34973,
    "b": 70,
    "c": 7201,
    "r": 7201,
    "o": 7,
    "t": "Sapagka't dahil sa Pangalan, ay nangagsiyaon sila na walang kinuhang anoman sa mga Gentil."
  },
  {
    "i": 34974,
    "b": 70,
    "c": 7201,
    "r": 7201,
    "o": 8,
    "t": "Nararapat nga nating tanggaping mabuti ang mga gayon, upang tayo'y maging kasama sa paggawa sa katotohanan."
  },
  {
    "i": 34975,
    "b": 70,
    "c": 7201,
    "r": 7201,
    "o": 9,
    "t": "Ako'y sumulat ng ilang bagay sa iglesia: datapuwa't si Diotrefes na nagiibig magkaroon ng kataasan sa kanila, ay hindi kami tinatanggap."
  },
  {
    "i": 34976,
    "b": 70,
    "c": 7201,
    "r": 7201,
    "o": 10,
    "t": "Kaya't kung pumariyan ako, ay ipaaalaala ko ang mga gawang kaniyang ginagawa, na nagsasalita ng masasamang salita laban sa amin: at hindi nasisiyahan sa ganito, ni hindi man niya tinatanggap ang mga kapatid, at silang mga ibig tumanggap ay pinagbabawalan niya at pinalalayas sila sa iglesia."
  },
  {
    "i": 34977,
    "b": 70,
    "c": 7201,
    "r": 7201,
    "o": 11,
    "t": "Minamahal, huwag mong tularan ang masama, kundi ang mabuti. Ang gumagawa ng mabuti ay sa Dios: ang gumagawa ng masama ay hindi nakakita sa Dios."
  },
  {
    "i": 34978,
    "b": 70,
    "c": 7201,
    "r": 7201,
    "o": 12,
    "t": "Si Demetrio ay pinatototohanan ng lahat, at ng katotohanan: oo, kami man ay nagpapatotoo rin; at nalalaman mo na ang aming patotoo ay tunay."
  },
  {
    "i": 34979,
    "b": 70,
    "c": 7201,
    "r": 7201,
    "o": 13,
    "t": "Maraming mga bagay ang isusulat ko sana sa iyo, datapuwa't hindi ko ibig isulat sa iyo ng tinta at panulat:"
  },
  {
    "i": 34980,
    "b": 70,
    "c": 7201,
    "r": 7201,
    "o": 14,
    "t": "Datapuwa't inaasahan kong makita kang madali, at tayo'y magkakausap ng mukhaan. Ang kapayapaa'y sumainyo nawa. Binabati ka ng mga kaibigan. Batiin mo ang mga kaibigan sa pangalan."
  },
  {
    "i": 34981,
    "b": 71,
    "c": 7301,
    "r": 7301,
    "o": 1,
    "t": "Si Judas, na alipin ni Jesucristo, at kapatid ni Santiago, sa mga tinawag, na minamahal sa Dios Ama, at iniingatang para kay Jesucristo:"
  },
  {
    "i": 34982,
    "b": 71,
    "c": 7301,
    "r": 7301,
    "o": 2,
    "t": "Kaawaan at kapayapaan at pagibig ang sa inyo nawa'y paramihin."
  },
  {
    "i": 34983,
    "b": 71,
    "c": 7301,
    "r": 7301,
    "o": 3,
    "t": "Mga minamahal, samantalang ako'y totoong nagsisikap ng pagsulat sa inyo tungkol sa kaligtasan nating lahat, ay napilitan akong sumulat sa inyo na inaaralan kayong makipaglabang masikap dahil sa pananampalataya na ibinigay na minsan at magpakailan man sa mga banal."
  },
  {
    "i": 34984,
    "b": 71,
    "c": 7301,
    "r": 7301,
    "o": 4,
    "t": "Sapagka't may ilang taong nagsipasok ng lihim, yaong mga itinalaga nang una pa sa kahatulang ito, mga di banal, na pinalitan ng kalibugan ang biyaya ng ating Dios, na itinatatuwa ang ating iisang Guro at Panginoong si Jesucristo."
  },
  {
    "i": 34985,
    "b": 71,
    "c": 7301,
    "r": 7301,
    "o": 5,
    "t": "Ninanasa ko ngang ipaalaala sa inyo, bagama't nalalaman ninyong maigi ang lahat ng mga bagay, na nang mailigtas ng Panginoon ang isang bayan, sa lupain ng Egipto, ay nilipol niya pagkatapos yaong mga hindi nagsisipanampalataya."
  },
  {
    "i": 34986,
    "b": 71,
    "c": 7301,
    "r": 7301,
    "o": 6,
    "t": "At ang mga anghel na hindi nangagingat ng kanilang sariling pamunuan, kundi iniwan ang kanilang sariling tahanan, ay iniingatan niya sa mga tanikalang walang hanggan sa paghuhukom sa dakilang araw."
  },
  {
    "i": 34987,
    "b": 71,
    "c": 7301,
    "r": 7301,
    "o": 7,
    "t": "Gayon din ang Sodoma at Gomorra, at ang mga bayang nasa palibot ng mga ito, na dahil sa pagpapakabuyo sa pakikiapid at sa pagsunod sa ibang laman, ay inilagay na pinakahalimbawa, na sila'y nagbabata ng parusang apoy na walang hanggan."
  },
  {
    "i": 34988,
    "b": 71,
    "c": 7301,
    "r": 7301,
    "o": 8,
    "t": "Gayon ma'y ang mga ito rin naman sa kanilang pagkagupiling ay inihahawa ang laman, at hinahamak ang mga paghahari, at nilalait ang mga puno."
  },
  {
    "i": 34989,
    "b": 71,
    "c": 7301,
    "r": 7301,
    "o": 9,
    "t": "Datapuwa't ang arkanghel Miguel, nang makipaglaban sa diablo, na nakikipagtalo tungkol sa katawan ni Moises, ay hindi nangahas gumamit laban sa kaniya ng isang hatol na may pagalipusta, kundi sinabi, Sawayin ka nawa ng Panginoon."
  },
  {
    "i": 34990,
    "b": 71,
    "c": 7301,
    "r": 7301,
    "o": 10,
    "t": "Datapuwa't ang mga ito'y nangalipusta sa anomang bagay na hindi nila nalalaman: at sa mga bagay na talagang kanilang nauunawa, ay nangagpapakasira na gaya ng mga kinapal na walang bait."
  },
  {
    "i": 34991,
    "b": 71,
    "c": 7301,
    "r": 7301,
    "o": 11,
    "t": "Sa aba nila! sapagka't sila'y nagsilakad sa daan ni Cain, at nagsidaluhong na walang pagpipigil sa kamalian ni Balaam dahil sa upa, at nangapahamak sa pagsalangsang ni Core."
  },
  {
    "i": 34992,
    "b": 71,
    "c": 7301,
    "r": 7301,
    "o": 12,
    "t": "Ang mga ito'y pawang mga batong natatago sa inyong piging ng pagiibigan, kung sila'y nakikipagpiging sa inyo, mga pastor na walang takot na nangagpapasabsab sa kanilang sarili; mga alapaap na walang tubig, na tinatangay ng mga hangin; mga punong kahoy sa taginaw na walang bunga, na makalawang namatay, na binunot pati ugat;"
  },
  {
    "i": 34993,
    "b": 71,
    "c": 7301,
    "r": 7301,
    "o": 13,
    "t": "Mga mabangis na alon sa dagat, na pinagbubula ang kanilang sariling kahihiyan; mga bituing gala na siyang pinaglaanan ng pusikit ng kadiliman magpakailan man."
  },
  {
    "i": 34994,
    "b": 71,
    "c": 7301,
    "r": 7301,
    "o": 14,
    "t": "At ang mga ito naman ang hinulaan ni Enoc, na ikapito sa bilang mula kay Adam, na nagsabi, Narito, dumating ang Panginoon, na kasama ang kaniyang mga laksalaksang banal,"
  },
  {
    "i": 34995,
    "b": 71,
    "c": 7301,
    "r": 7301,
    "o": 15,
    "t": "Upang isagawa ang paghuhukom sa lahat, at upang sumbatan ang lahat ng masasama sa lahat ng kanilang mga gawang masasama na kanilang ginawang may kasamaan, at sa lahat ng mga bagay na mabibigat na sinalita laban sa kaniya ng mga makasalanang masasama."
  },
  {
    "i": 34996,
    "b": 71,
    "c": 7301,
    "r": 7301,
    "o": 16,
    "t": "Ang mga ito'y mga mapagbulong, mga madaingin, na nangagsisilakad ayon sa kanilang masasamang pita (at ang kanilang bibig ay nangagsasalita ng mga kapalaluan), nangagpapakita ng galang sa mga tao dahil sa pakikinabangin."
  },
  {
    "i": 34997,
    "b": 71,
    "c": 7301,
    "r": 7301,
    "o": 17,
    "t": "Nguni't kayo, mga minamahal, ay alalahanin ninyo ang mga salitang nang una'y sinabi ng mga apostol ng ating Panginoong Jesucristo;"
  },
  {
    "i": 34998,
    "b": 71,
    "c": 7301,
    "r": 7301,
    "o": 18,
    "t": "Kung paanong sinabi sa inyo, Magkakaroon ng mga manunuya sa huling panahon, na magsisilakad ayon sa kanikanilang masasamang pita."
  },
  {
    "i": 34999,
    "b": 71,
    "c": 7301,
    "r": 7301,
    "o": 19,
    "t": "Ang mga ito ang nagsisigawa ng paghihiwalay, malalayaw, na walang taglay na Espiritu."
  }
]
