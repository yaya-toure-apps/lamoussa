[
  {
    "i": 600,
    "b": 0,
    "c": 124,
    "r": 124,
    "o": 10,
    "t": "At kumuha ang alilang katiwala ng sangpung kamelyo sa mga kamelyo ng kaniyang panginoon, at yumaon; na dala ang pinakamabuti sa lahat ng pag-aari ng kaniyang panginoon: at tumindig at napasa Mesopotamia, sa bayan ni Nachor."
  },
  {
    "i": 601,
    "b": 0,
    "c": 124,
    "r": 124,
    "o": 11,
    "t": "At kaniyang pinaluhod ang mga kamelyo sa labas ng bayan, sa tabi ng balon ng tubig, ng dakong palubog na ang araw, na kapanahunan nang paglabas ng mga babae upang umigib ng tubig."
  },
  {
    "i": 602,
    "b": 0,
    "c": 124,
    "r": 124,
    "o": 12,
    "t": "At sinabi, Oh Panginoon, Dios ng aking panginoong si Abraham, ipinamamanhik ko sa iyong pagkalooban mo ako ng mabuting kapalaran ngayon, at ikaw ay magmagandang loob sa aking panginoong kay Abraham."
  },
  {
    "i": 603,
    "b": 0,
    "c": 124,
    "r": 124,
    "o": 13,
    "t": "Narito, ako'y nakatayo sa tabi ng bukal ng tubig: at ang mga anak na babae ng mga tao sa bayan, ay nagsilabas upang umigib ng tubig:"
  },
  {
    "i": 604,
    "b": 0,
    "c": 124,
    "r": 124,
    "o": 14,
    "t": "At mangyari nga na ang dalagang aking pagsabihan, Ibaba mo, isinasamo ko sa iyo, ang iyong banga upang ako'y uminom; at siya'y magsabi, Uminom ka, at paiinumin ko pati ng iyong mga kamelyo: maging siyang iyong itinalaga sa iyong lingkod na kay Isaac: at sa ganito ay malalaman kong nagmagandang loob ka sa aking panginoon."
  },
  {
    "i": 605,
    "b": 0,
    "c": 124,
    "r": 124,
    "o": 15,
    "t": "At nangyari, na bago natapos ang pananalita niya, ay narito si Rebeca na ipinanganak kay Bethuel, na anak ni Milca, na asawa ni Nachor na kapatid ni Abraham na lumalabas na pasan ang kaniyang banga sa kaniyang balikat."
  },
  {
    "i": 606,
    "b": 0,
    "c": 124,
    "r": 124,
    "o": 16,
    "t": "At ang babae ay may magandang anyo, dalaga, na hindi pa nasisipingan ng lalake: at lumusong sa bukal, at pinuno ang kaniyang banga, at umahon."
  },
  {
    "i": 607,
    "b": 0,
    "c": 124,
    "r": 124,
    "o": 17,
    "t": "At tumakbong sinalubong siya ng alilang katiwala na sinabi, Makikiinom ako ng kaunting tubig sa iyong banga."
  },
  {
    "i": 608,
    "b": 0,
    "c": 124,
    "r": 124,
    "o": 18,
    "t": "At sinabi niya, Uminom ka, panginoon ko: at nagmadaling ibinaba ang banga sa kaniyang kamay, at pinainom siya."
  },
  {
    "i": 609,
    "b": 0,
    "c": 124,
    "r": 124,
    "o": 19,
    "t": "At pagkatapos na kaniyang mapainom, ay sinabi, Iyiigib ko naman ang iyong mga kamelyo, hanggang sa makainom na lahat."
  },
  {
    "i": 610,
    "b": 0,
    "c": 124,
    "r": 124,
    "o": 20,
    "t": "At ibinuhos na dalidali ang kaniyang banga sa inuman, at tumakbong muli sa balon upang umigib at iniigib ang lahat niyang kamelyo."
  },
  {
    "i": 611,
    "b": 0,
    "c": 124,
    "r": 124,
    "o": 21,
    "t": "At siya'y tinitigan ng lalake; na hindi umiimik, upang maalaman kung pinagpala ng Panginoon ang kaniyang paglalakbay o hindi."
  },
  {
    "i": 612,
    "b": 0,
    "c": 124,
    "r": 124,
    "o": 22,
    "t": "At nangyari, nang makainom ang mga kamelyo, na kumuha ang lalake ng isang singsing na ginto, na may kalahating siklo sa timbang, at dalawang pulsera upang ilagay sa kaniyang mga kamay, na may timbang na sangpung siklong ginto;"
  },
  {
    "i": 613,
    "b": 0,
    "c": 124,
    "r": 124,
    "o": 23,
    "t": "At sinabi, Kaninong anak ka? sabihin mo sa akin, ipinamamanhik ko sa iyo. May lugar ba sa bahay ng iyong ama na aming matutuluyan?"
  },
  {
    "i": 614,
    "b": 0,
    "c": 124,
    "r": 124,
    "o": 24,
    "t": "At sinabi niya sa kaniya, Anak ako ni Bethuel, na anak ni Milca, na ipinanganak niya kay Nahor."
  },
  {
    "i": 615,
    "b": 0,
    "c": 124,
    "r": 124,
    "o": 25,
    "t": "Sinabi rin niya sa kaniya, Mayroon din naman kaming saganang dayami at pagkain sa hayop, at dakong matutuluyan."
  },
  {
    "i": 616,
    "b": 0,
    "c": 124,
    "r": 124,
    "o": 26,
    "t": "At lumuhod ang lalake at sumamba sa Panginoon."
  },
  {
    "i": 617,
    "b": 0,
    "c": 124,
    "r": 124,
    "o": 27,
    "t": "At siya'y nagsabi, Purihin ang Panginoon, ang Dios ng aking panginoong si Abraham, na hindi inilayo ang kaniyang habag at ang kaniyang pagtatapat, sa aking panginoon: tungkol sa akin, ay pinatnugutan ako ng Panginoon sa daan hanggang sa bahay ng mga kapatid ng aking panginoon."
  },
  {
    "i": 618,
    "b": 0,
    "c": 124,
    "r": 124,
    "o": 28,
    "t": "At tumakbo ang dalaga at isinaysay sa sangbahayan ng kaniyang ina ang ayon sa mga salitang ito."
  },
  {
    "i": 619,
    "b": 0,
    "c": 124,
    "r": 124,
    "o": 29,
    "t": "At mayroon si Rebeca na isang kapatid na nagngangalang Laban: at tinakbo ni Laban ang lalake sa labas, sa bukal."
  },
  {
    "i": 620,
    "b": 0,
    "c": 124,
    "r": 124,
    "o": 30,
    "t": "At nangyari, pagkakita ng singsing, at ng mga pulsera sa mga kamay ng kaniyang kapatid, at pagkarinig ng mga salita ni Rebeca na kaniyang kapatid, na sinasabi, Gayon sinalita sa akin ng lalake; na naparoon siya sa lalake; at narito, ito'y nakatayo sa siping ng mga kamelyo, sa bukal."
  },
  {
    "i": 621,
    "b": 0,
    "c": 124,
    "r": 124,
    "o": 31,
    "t": "At sinabi niya, Pumasok ka, pinagpala ng Panginoon; bakit ka nakatayo sa labas? sapagka't inihanda ko ang bahay, at ang dako ng mga kamelyo."
  },
  {
    "i": 622,
    "b": 0,
    "c": 124,
    "r": 124,
    "o": 32,
    "t": "At pumasok ang lalake sa bahay, at kinalagan ang mga kamelyo; at binigyan ni Laban ng dayami at pagkain ang mga kamelyo, at ng tubig upang ipaghugas ng kaniyang mga paa, at ng mga paa ng mga taong kasama niya."
  },
  {
    "i": 623,
    "b": 0,
    "c": 124,
    "r": 124,
    "o": 33,
    "t": "At siya'y hinainan nila ng pagkain: datapuwa't kaniyang sinabi, Hindi ako kakain hanggang hindi ko nasasabi ang aking sadya. At sinabi ni Laban, Magsalita ka."
  },
  {
    "i": 624,
    "b": 0,
    "c": 124,
    "r": 124,
    "o": 34,
    "t": "At kaniyang sinabi, Alilang katiwala ako ni Abraham."
  },
  {
    "i": 625,
    "b": 0,
    "c": 124,
    "r": 124,
    "o": 35,
    "t": "At pinagpalang mainam ng Panginoon ang aking panginoon; at siya'y naging dakila: at siya'y binigyan ng kawan at bakahan, at ng pilak at ng ginto, at ng mga aliping lalake, at babae, at ng mga kamelyo, at ng mga asno."
  },
  {
    "i": 626,
    "b": 0,
    "c": 124,
    "r": 124,
    "o": 36,
    "t": "At si Sara na asawa ng aking panginoon, ay nagkaanak ng lalake sa aking panginoon, nang siya'y matanda na: at siyang pinagbigyan ni Abraham ng kaniyang lahat na inaari."
  },
  {
    "i": 627,
    "b": 0,
    "c": 124,
    "r": 124,
    "o": 37,
    "t": "At pinapanumpa ako ng aking panginoon, na sinasabi, Huwag mong papag-aasawahin ang aking anak sa mga anak na babae ng mga Cananeo na siyang lupaing aking tinatahanan:"
  },
  {
    "i": 628,
    "b": 0,
    "c": 124,
    "r": 124,
    "o": 38,
    "t": "Kundi paroroon ka sa bahay ng aking ama at sa aking kamaganakan, at papag-aasawahin mo roon ang aking anak."
  },
  {
    "i": 629,
    "b": 0,
    "c": 124,
    "r": 124,
    "o": 39,
    "t": "At sinabi ko sa aking panginoon, Sakaling hindi iibigin ng babaing sumama sa akin."
  },
  {
    "i": 630,
    "b": 0,
    "c": 124,
    "r": 124,
    "o": 40,
    "t": "At kaniyang sinabi sa akin, Ang Panginoon na sa harap niya'y lumalakad ako, ay susuguin niyang kasama mo ang kaniyang anghel, at kaniyang pagpapalain ang iyong lakad, at papag-aasawahin mo ang aking anak sa aking kamaganakan, at sa angkan ng aking ama:"
  },
  {
    "i": 631,
    "b": 0,
    "c": 124,
    "r": 124,
    "o": 41,
    "t": "Kung magkagayo'y makakakawala ka sa aking sumpa, pagka ikaw ay dumating sa aking kamaganakan; at kung hindi nila ibigay sa iyo, ay makakakawala ka sa aking sumpa."
  },
  {
    "i": 632,
    "b": 0,
    "c": 124,
    "r": 124,
    "o": 42,
    "t": "At dumating ako ng araw na ito, sa bukal, at aking sinabi, Oh Panginoon, na Dios ng aking panginoong si Abraham, kung ngayo'y pinagpapala mo ang aking lakad na nilalakad ko:"
  },
  {
    "i": 633,
    "b": 0,
    "c": 124,
    "r": 124,
    "o": 43,
    "t": "Narito, nakatayo ako sa tabi ng bukal ng tubig; at mangyari, na ang dalagang lumabas na umigib na aking pagsasabihan, Makikiinom ako sa iyo ng kaunting tubig sa iyong banga;"
  },
  {
    "i": 634,
    "b": 0,
    "c": 124,
    "r": 124,
    "o": 44,
    "t": "At siya'y magsasabi sa akin, Uminom ka, at iyigib ko pati ng iyong mga kamelyo: ay siyang maging babaing itinalaga ng Panginoon sa anak ng aking panginoon."
  },
  {
    "i": 635,
    "b": 0,
    "c": 124,
    "r": 124,
    "o": 45,
    "t": "At bago ko nasalita sa sarili, narito si Rebeca, na lumalabas na pasan ang kaniyang banga sa kaniyang balikat; at lumusong sa bukal at umigib: at aking sinabi sa kaniya, Makikiinom ako sa iyo."
  },
  {
    "i": 636,
    "b": 0,
    "c": 124,
    "r": 124,
    "o": 46,
    "t": "At dalidali niyang ibinaba ang kaniyang banga sa kaniyang balikat, at nagsabi, Uminom ka, at paiinumin ko pati ng iyong mga kamelyo: sa gayo'y uminom ako, at pinainom niya pati ng mga kamelyo,"
  },
  {
    "i": 637,
    "b": 0,
    "c": 124,
    "r": 124,
    "o": 47,
    "t": "At siya'y aking tinanong, at aking sinabi, Kaninong anak ka? at kaniyang sinabi, Anak ako ni Bethuel, na anak ni Nachor, na ipinanganak sa kaniya ni Milca: at inilagay ko ang hikaw sa kaniyang ilong, at ang mga pulsera sa kaniyang mga kamay."
  },
  {
    "i": 638,
    "b": 0,
    "c": 124,
    "r": 124,
    "o": 48,
    "t": "At aking iniyukod ang aking ulo, at sumamba ako sa Panginoon at pumuri sa Panginoon, na Dios ng aking panginoong si Abraham, na pumatnubay sa akin sa daang matuwid upang kunin ang anak ng kapatid ng aking panginoon, para sa kaniyang anak."
  },
  {
    "i": 639,
    "b": 0,
    "c": 124,
    "r": 124,
    "o": 49,
    "t": "At ngayon, kung inyong mamagandahing loob at mamatapatin sa aking panginoon ay sabihin ninyo sa akin: at kung hindi, ay sabihin din ninyo sa akin; upang pumihit ako sa kanan o sa kaliwa."
  },
  {
    "i": 640,
    "b": 0,
    "c": 124,
    "r": 124,
    "o": 50,
    "t": "Nang magkagayo'y sumagot si Laban at si Bethuel, at sinabi, Sa Panginoon nagmumula ito: kami ay hindi makapagsasabi sa iyo ng masama o ng mabuti."
  },
  {
    "i": 641,
    "b": 0,
    "c": 124,
    "r": 124,
    "o": 51,
    "t": "Narito, si Rebeca ay nasa harap mo, dalhin mo, at yumaon ka, at siya'y maging asawa ng anak ng iyong panginoon, na gaya ng sinalita ng Panginoon."
  },
  {
    "i": 642,
    "b": 0,
    "c": 124,
    "r": 124,
    "o": 52,
    "t": "At nangyari, na pagkarinig ng alilang katiwala ni Abraham ng kaniyang mga salita, ay nagpatirapa sa lupa sa harap ng Panginoon."
  },
  {
    "i": 643,
    "b": 0,
    "c": 124,
    "r": 124,
    "o": 53,
    "t": "At naglabas ang alilang katiwala ng mga hiyas na pilak at mga hiyas na ginto, at mga damit, at mga ibinigay kay Rebeca: nagbigay rin siya ng mga mahalagang bagay sa kaniyang kapatid na lalake at sa kaniyang ina."
  },
  {
    "i": 644,
    "b": 0,
    "c": 124,
    "r": 124,
    "o": 54,
    "t": "At nangagsikain at nangagsiinom siya at ang mga taong kasama niya, at doon nagparaan ng magdamag, at sila'y nagsibangon ng umaga at kaniyang sinabi, Suguin ninyo ako sa aking panginoon."
  },
  {
    "i": 645,
    "b": 0,
    "c": 124,
    "r": 124,
    "o": 55,
    "t": "At sinabi ng kaniyang kapatid na lalake, at ng kaniyang ina, Matira ang dalaga sa aming ilang araw, sangpung araw man lamang; pagkatapos ay paroroon siya."
  },
  {
    "i": 646,
    "b": 0,
    "c": 124,
    "r": 124,
    "o": 56,
    "t": "At sinabi niya sa kanila, Huwag ninyo akong pigilin, yamang pinagpala ng Panginoon ang aking lakad; papagpaalamin na ninyo ako, upang ako'y umuwi sa aking panginoon."
  },
  {
    "i": 647,
    "b": 0,
    "c": 124,
    "r": 124,
    "o": 57,
    "t": "At kanilang sinabi, Tatawagin namin ang dalaga at uusisain namin sa kaniyang bibig."
  },
  {
    "i": 648,
    "b": 0,
    "c": 124,
    "r": 124,
    "o": 58,
    "t": "At kanila ngang tinawag si Rebeca, at kanilang sinabi sa kaniya, Sasama ka ba sa lalaking ito? At sinabi niya, Sasama ako."
  },
  {
    "i": 649,
    "b": 0,
    "c": 124,
    "r": 124,
    "o": 59,
    "t": "At kanilang pinapagpaalam si Rebeca na kanilang kapatid, at ang kaniyang yaya, at ang alilang katiwala ni Abraham, at ang kaniyang mga tao."
  },
  {
    "i": 650,
    "b": 0,
    "c": 124,
    "r": 124,
    "o": 60,
    "t": "At kanilang binasbasan si Rebeca, at sinabi nila sa kaniya, Kapatid namin, maging ina ka nawa ng yutayuta, at kamtin ng iyong binhi ang pintuang-bayan niyaong mga napopoot sa kanila."
  },
  {
    "i": 651,
    "b": 0,
    "c": 124,
    "r": 124,
    "o": 61,
    "t": "At tumindig si Rebeca, at ang kaniyang mga abay, at nangagsisakay sa mga kamelyo, at nangagsisunod sa lalake; at dinala ng alilang katiwala si Rebeca at yumaon."
  },
  {
    "i": 652,
    "b": 0,
    "c": 124,
    "r": 124,
    "o": 62,
    "t": "At si Isaac ay nanggaling sa daang Beer-lahai-roi; sapagka't siya'y natira sa lupaing Timugan."
  },
  {
    "i": 653,
    "b": 0,
    "c": 124,
    "r": 124,
    "o": 63,
    "t": "At lumabas si Isaac sa parang upang magmunimuni ng dakong hapon: at kaniyang itiningin ang kaniyang mga mata, at kaniyang nakita, at, narito, may dumarating na mga kamelyo."
  },
  {
    "i": 654,
    "b": 0,
    "c": 124,
    "r": 124,
    "o": 64,
    "t": "Itiningin naman ni Rebeca ang kaniyang mga mata at nang makita niya si Isaac, ay bumaba sa kamelyo."
  },
  {
    "i": 655,
    "b": 0,
    "c": 124,
    "r": 124,
    "o": 65,
    "t": "At sinabi ni Rebeca sa alilang katiwala, Sino yaong taong naglalakad sa parang na sumasalubong sa atin? At sinabi ng alilang katiwala, Yaon ang aking panginoon: at kinuha niya ang kaniyang lambong, at siya'y nagtakip."
  },
  {
    "i": 656,
    "b": 0,
    "c": 124,
    "r": 124,
    "o": 66,
    "t": "At isinaysay ng alilang katiwala kay Isaac ang lahat ng kaniyang ginawa."
  },
  {
    "i": 657,
    "b": 0,
    "c": 124,
    "r": 124,
    "o": 67,
    "t": "At dinala siya ni Isaac sa tolda ni Sara na kaniyang ina, at ipinagsama si Rebeca, at naging kaniyang asawa: at kaniya namang sininta: at naaliw si Isaac, pagkamatay ng kaniyang ina."
  },
  {
    "i": 658,
    "b": 0,
    "c": 125,
    "r": 125,
    "o": 1,
    "t": "At si Abraham ay nagasawa ng iba, at ang pangalan ay Cetura."
  },
  {
    "i": 659,
    "b": 0,
    "c": 125,
    "r": 125,
    "o": 2,
    "t": "At naging anak nito sa kaniya si Zimram at si Joksan, at si Medan, at si Midiam, at si Ishbak, at si Sua."
  },
  {
    "i": 660,
    "b": 0,
    "c": 125,
    "r": 125,
    "o": 3,
    "t": "At naging anak ni Joksan si Seba at si Dedan. At ang mga anak na lalake ni Dedan, ay si Assurim at si Letusim, at si Leummim."
  },
  {
    "i": 661,
    "b": 0,
    "c": 125,
    "r": 125,
    "o": 4,
    "t": "At ang mga anak ni Midian: si Epha at si Epher, at si Enech, at si Abida, at si Eldaa. Lahat ng ito ay mga anak ni Cetura."
  },
  {
    "i": 662,
    "b": 0,
    "c": 125,
    "r": 125,
    "o": 5,
    "t": "At ibinigay ni Abraham ang lahat ng kaniyang tinatangkilik kay Isaac."
  },
  {
    "i": 663,
    "b": 0,
    "c": 125,
    "r": 125,
    "o": 6,
    "t": "Datapuwa't ang mga anak ng naging mga babae ni Abraham, ay pinagbibigyan ni Abraham ng mga kaloob; at samantalang nabubuhay pa siya ay mga inilayo niya kay Isaac na kaniyang anak sa dakong silanganan sa lupaing silanganan."
  },
  {
    "i": 664,
    "b": 0,
    "c": 125,
    "r": 125,
    "o": 7,
    "t": "At ito ang mga araw ng mga taon ng buhay na ikinabuhay ni Abraham, isang daan at pitong pu't limang taon."
  },
  {
    "i": 665,
    "b": 0,
    "c": 125,
    "r": 125,
    "o": 8,
    "t": "At nalagot ang hininga ni Abraham at namatay sa mabuting katandaan, matanda at puspos ng mga taon; at nalakip sa kaniyang bayan."
  },
  {
    "i": 666,
    "b": 0,
    "c": 125,
    "r": 125,
    "o": 9,
    "t": "At inilibing siya ni Isaac at ni Ismael na kaniyang mga anak sa yungib ng Macpela, sa parang ni Ephron, na anak ni Zohar na Hetheo, na nasa tapat ng Mamre;"
  },
  {
    "i": 667,
    "b": 0,
    "c": 125,
    "r": 125,
    "o": 10,
    "t": "Sa parang na binili ni Abraham sa mga anak ni Heth: doon inilibing si Abraham at si Sara na kaniyang asawa."
  },
  {
    "i": 668,
    "b": 0,
    "c": 125,
    "r": 125,
    "o": 11,
    "t": "At nangyari, pagkamatay ni Abraham, na pinagpala ng Dios si Isaac na kaniyang anak; at si Isaac ay nanahan sa tabi ng Beer-lahai-roi."
  },
  {
    "i": 669,
    "b": 0,
    "c": 125,
    "r": 125,
    "o": 12,
    "t": "Ang mga ito nga ang sali't saling lahi ni Ismael, anak ni Abraham, na naging anak kay Abraham ni Agar na taga Egipto, na alila ni Sara:"
  },
  {
    "i": 670,
    "b": 0,
    "c": 125,
    "r": 125,
    "o": 13,
    "t": "At ito ang mga pangalan ng mga anak ni Ismael, ayon sa kanikaniyang lahi: ang panganay ni Ismael ay si Nabaioth; at si Cedar, at si Adbeel, at si Mibsam,"
  },
  {
    "i": 671,
    "b": 0,
    "c": 125,
    "r": 125,
    "o": 14,
    "t": "At si Misma, at si Duma, at si Maasa,"
  },
  {
    "i": 672,
    "b": 0,
    "c": 125,
    "r": 125,
    "o": 15,
    "t": "At si Hadad, at si Tema, si Jetur, si Naphis, at si Cedema:"
  },
  {
    "i": 673,
    "b": 0,
    "c": 125,
    "r": 125,
    "o": 16,
    "t": "Ito ang mga anak ni Ismael, at ito ang kanikaniyang pangalan, ayon sa kanikaniyang nayon, at ayon sa kanikaniyang hantungan: labing dalawang pangulo ayon sa kanilang bansa."
  },
  {
    "i": 674,
    "b": 0,
    "c": 125,
    "r": 125,
    "o": 17,
    "t": "At ito ang mga naging taon ng buhay ni Ismael, isang daan at tatlong pu't pitong taon; at nalagot ang hininga at namatay; at siya'y nalakip sa kaniyang bayan."
  },
  {
    "i": 675,
    "b": 0,
    "c": 125,
    "r": 125,
    "o": 18,
    "t": "At nagsisitahan sila mula sa Havila hanggang sa Shur, na natatapat sa Egipto, kung patutungo sa Asiria; siya'y tumahan sa harap ng lahat niyang mga kapatid."
  },
  {
    "i": 676,
    "b": 0,
    "c": 125,
    "r": 125,
    "o": 19,
    "t": "At ito ang mga sali't saling lahi ni Isaac, na anak ni Abraham: naging anak ni Abraham si Isaac,"
  },
  {
    "i": 677,
    "b": 0,
    "c": 125,
    "r": 125,
    "o": 20,
    "t": "At si Isaac ay may apat na pung taon, nang siya'y magasawa kay Rebeca, na anak ni Bethuel na taga Siria sa Padan-aram, kapatid na babae ni Laban na taga Siria."
  },
  {
    "i": 678,
    "b": 0,
    "c": 125,
    "r": 125,
    "o": 21,
    "t": "At nanalangin si Isaac sa Panginoon dahil sa kaniyang asawa, sapagka't baog; at nadalanginan niya ang Panginoon, at si Rebeca na kaniyang asawa ay naglihi."
  },
  {
    "i": 679,
    "b": 0,
    "c": 125,
    "r": 125,
    "o": 22,
    "t": "At nagbubuno ang mga bata sa loob niya; at kaniyang sinabi, Kung ganito'y bakit nabubuhay pa ako? At siya'y yumaong nagsiyasat sa Panginoon."
  },
  {
    "i": 680,
    "b": 0,
    "c": 125,
    "r": 125,
    "o": 23,
    "t": "At sinabi sa kaniya ng Panginoon, Dalawang bansa ay nasa iyong bahay-bata, At dalawang bayan ay papaghihiwalayin mula sa iyong tiyan: At ang isang bayan ay magiging malakas kaysa isang bayan; At ang matanda ay maglilingkod sa bata."
  },
  {
    "i": 681,
    "b": 0,
    "c": 125,
    "r": 125,
    "o": 24,
    "t": "At nang matupad ang mga araw ng kaniyang kapanganakan, narito't kambal sa kaniyang bahay-bata."
  },
  {
    "i": 682,
    "b": 0,
    "c": 125,
    "r": 125,
    "o": 25,
    "t": "At ang unang lumabas ay mapula na buong katawa'y parang mabalahibong damit; at siya'y pinanganlang Esau."
  },
  {
    "i": 683,
    "b": 0,
    "c": 125,
    "r": 125,
    "o": 26,
    "t": "At pagkatapos ay lumabas ang kaniyang kapatid, at ang kaniyang kamay ay nakakapit sa sakong ni Esau; at ipinangalan sa kaniya ay Jacob: at si Isaac ay may anim na pung taon na, nang sila'y ipanganak ni Rebeca."
  },
  {
    "i": 684,
    "b": 0,
    "c": 125,
    "r": 125,
    "o": 27,
    "t": "At nagsilaki ang mga bata; at si Esau ay naging maliksi sa pangangaso, lalake sa parang; at si Jacob ay lalaking tahimik, na tumatahan sa mga tolda."
  },
  {
    "i": 685,
    "b": 0,
    "c": 125,
    "r": 125,
    "o": 28,
    "t": "Minamahal nga ni Isaac si Esau, sapagka't kumakain ng kaniyang pinangangasuhan: at minamahal ni Rebeca si Jacob."
  },
  {
    "i": 686,
    "b": 0,
    "c": 125,
    "r": 125,
    "o": 29,
    "t": "At nagluto si Jacob ng lutuin: at dumating si Esau na galing sa parang, at siya'y nanglalambot:"
  },
  {
    "i": 687,
    "b": 0,
    "c": 125,
    "r": 125,
    "o": 30,
    "t": "At sinabi ni Esau kay Jacob, Ipinamamanhik ko sa iyo na pakanin mo ako niyaong mapulang lutuin; sapagka't ako'y nanglalambot: kaya't tinawag ang pangalan niya na Edom."
  },
  {
    "i": 688,
    "b": 0,
    "c": 125,
    "r": 125,
    "o": 31,
    "t": "At sinabi ni Jacob, Ipagbili mo muna sa akin ang iyong pagkapanganay."
  },
  {
    "i": 689,
    "b": 0,
    "c": 125,
    "r": 125,
    "o": 32,
    "t": "At sinabi ni Esau, Narito, ako'y namamatay: at saan ko mapapakinabangan ang pagkapanganay?"
  },
  {
    "i": 690,
    "b": 0,
    "c": 125,
    "r": 125,
    "o": 33,
    "t": "At sinabi ni Jacob, Isumpa mo muna sa akin; at isinumpa niya sa kaniya: at kaniyang ipinagbili ang kaniyang pagkapanganay kay Jacob."
  },
  {
    "i": 691,
    "b": 0,
    "c": 125,
    "r": 125,
    "o": 34,
    "t": "At binigyan ni Jacob si Esau ng tinapay at nilutong lentehas; at siya'y kumain, at uminom, at bumangon at yumaon: gayon niwalang halaga ni Esau ang kaniyang pagkapanganay."
  },
  {
    "i": 692,
    "b": 0,
    "c": 126,
    "r": 126,
    "o": 1,
    "t": "At nagkagutom sa lupain, bukod sa unang pagkakagutom na nangyari ng mga araw ni Abraham. At naparoon si Isaac kay Abimelech, na hari ng mga Filisteo sa Gerar."
  },
  {
    "i": 693,
    "b": 0,
    "c": 126,
    "r": 126,
    "o": 2,
    "t": "At napakita ang Panginoon sa kaniya, at nagsabi, Huwag kang bumaba sa Egipto; matira ka sa lupaing aking sasabihin sa iyo:"
  },
  {
    "i": 694,
    "b": 0,
    "c": 126,
    "r": 126,
    "o": 3,
    "t": "Matira ka sa lupaing ito, at ako'y sasa iyo, at ikaw ay aking pagpapalain; sapagka't sa iyo at sa iyong binhi ay ibibigay ko ang lahat ng lupaing ito, at pagtitibayin ko ang sumpang aking isinumpa kay Abraham na iyong ama;"
  },
  {
    "i": 695,
    "b": 0,
    "c": 126,
    "r": 126,
    "o": 4,
    "t": "At aking pararamihin ang iyong binhi na gaya ng mga bituin sa langit, at ibibigay ko sa iyong binhi ang lahat ng lupaing ito: at pagpapalain sa iyong binhi ang lahat ng bansa sa lupa;"
  },
  {
    "i": 696,
    "b": 0,
    "c": 126,
    "r": 126,
    "o": 5,
    "t": "Sapagka't sinunod ni Abraham ang aking tinig, at ginanap ang aking bilin, ang aking mga utos, ang aking mga palatuntunan at ang aking mga kautusan."
  },
  {
    "i": 697,
    "b": 0,
    "c": 126,
    "r": 126,
    "o": 6,
    "t": "At tumahan si Isaac sa Gerar."
  },
  {
    "i": 698,
    "b": 0,
    "c": 126,
    "r": 126,
    "o": 7,
    "t": "At tinanong siya ng mga taong tagaroon tungkol sa kaniyang asawa; at sinabi niya, Siya'y aking kapatid; sapagka't natakot na sabihin, Siya'y aking asawa: baka ako'y patayin, aniya, ng mga taong tagarito, dahil kay Rebeca; dahil sa siya'y may magandang anyo."
  },
  {
    "i": 699,
    "b": 0,
    "c": 126,
    "r": 126,
    "o": 8,
    "t": "At nangyari nang siya'y naroong mahabang panahon, na dumungaw si Abimelech, na hari ng mga Filisteo sa isang durungawan, at tumingin, at narito't si Isaac ay nakikipaglaro kay Rebeca na kaniyang asawa."
  }
]
