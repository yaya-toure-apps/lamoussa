[
  {
    "i": 8700,
    "b": 9,
    "c": 1024,
    "r": 1024,
    "o": 8,
    "t": "Sa gayon nang sila'y makapagparoo't parito na, sa buong lupain, ay nagsiparoon sila sa Jerusalem sa katapusan ng siyam na buwan at dalawang pung araw."
  },
  {
    "i": 8701,
    "b": 9,
    "c": 1024,
    "r": 1024,
    "o": 9,
    "t": "At ibinigay ni Joab sa hari ang bilang ng pagkabilang sa bayan; at mayroon sa Israel na walong daang libo na matapang na lalake na nagsisihawak ng tabak; at ang mga tao sa Juda ay limang daang libong lalake."
  },
  {
    "i": 8702,
    "b": 9,
    "c": 1024,
    "r": 1024,
    "o": 10,
    "t": "At ang puso ni David ay sinaktan niya pagkatapos na kaniyang nabilang ang bayan. At sinabi ni David sa Panginoon, Ako'y nagkasala ng malaki sa aking nagawa: nguni't ngayo'y isinasamo ko sa iyo na iyong pawiin ang kasamaan ng iyong lingkod; sapagka't aking ginawa ng buong kamangmangan."
  },
  {
    "i": 8703,
    "b": 9,
    "c": 1024,
    "r": 1024,
    "o": 11,
    "t": "At nang bumangon si David sa kinaumagahan, ang salita ng Panginoon ay dumating sa propeta Gad na tagakita ni David, na sinasabi,"
  },
  {
    "i": 8704,
    "b": 9,
    "c": 1024,
    "r": 1024,
    "o": 12,
    "t": "Ikaw ay yumaon at salitain mo kay David, Ganito ang sabi ng Panginoon, Pinagpapalagayan kita ng tatlong bagay; pumili ka ng isa sa mga yaon upang aking magawa sa iyo."
  },
  {
    "i": 8705,
    "b": 9,
    "c": 1024,
    "r": 1024,
    "o": 13,
    "t": "Sa gayo'y naparoon si Gad kay David, at nagsaysay sa kaniya: at nagsabi sa kaniya, Darating ba sa iyo ang pitong taon na kagutom sa iyong lupain? o tatakas ka bang tatlong buwan sa harap ng iyong mga kaaway samantalang hinahabol ka nila? o magkakaroon ba ng tatlong araw na pagkasalot sa iyong lupain? ngayo'y muniin mo, at dilidilihin mo kung anong kasagutan ang aking ibabalik doon sa nagsugo sa akin."
  },
  {
    "i": 8706,
    "b": 9,
    "c": 1024,
    "r": 1024,
    "o": 14,
    "t": "At sinabi ni David kay Gad, Ako'y nasa totoong kagipitan: mahulog tayo ngayon sa kamay ng Panginoon; sapagka't ang kaniyang mga kaawaan ay dakila: at huwag akong mahulog sa kamay ng tao."
  },
  {
    "i": 8707,
    "b": 9,
    "c": 1024,
    "r": 1024,
    "o": 15,
    "t": "Sa gayo'y nagsugo ang Panginoon ng salot sa Israel mula sa umaga hanggang sa takdang panahon: at namatay sa bayan mula sa Dan hanggang sa Beer-seba ay pitong pung libong lalake."
  },
  {
    "i": 8708,
    "b": 9,
    "c": 1024,
    "r": 1024,
    "o": 16,
    "t": "At nang iunat ng anghel ang kaniyang kamay sa dakong Jerusalem upang gibain ay nagsisi ang Panginoon sa kasamaan, at sinabi sa anghel na lumipol ng bayan, Siya na; ngayo'y itigil mo ang iyong kamay. At ang anghel ng Panginoon ay nasa giikan ni Arauna na Jebuseo."
  },
  {
    "i": 8709,
    "b": 9,
    "c": 1024,
    "r": 1024,
    "o": 17,
    "t": "At nagsalita si David sa Panginoon, nang kaniyang makita ang anghel na sumakit sa bayan, at nagsabi, Narito, ako'y nagkasala, at ako'y gumawa ng kalikuan; nguni't ang mga tupang ito, ano ang ginawa? isinasamo ko sa iyo na ang iyong kamay ay maging laban sa akin, at laban sa sangbahayan ng aking ama."
  },
  {
    "i": 8710,
    "b": 9,
    "c": 1024,
    "r": 1024,
    "o": 18,
    "t": "At si Gad ay naparoon sa araw na yaon kay David, at nagsabi sa kaniya, Ikaw ay yumaon, magtayo ka ng isang dambana sa Panginoon sa giikan ni Arauna na Jebuseo."
  },
  {
    "i": 8711,
    "b": 9,
    "c": 1024,
    "r": 1024,
    "o": 19,
    "t": "At si David ay umahon ayon sa sinabi ni Gad, kung paanong iniutos ng Panginoon."
  },
  {
    "i": 8712,
    "b": 9,
    "c": 1024,
    "r": 1024,
    "o": 20,
    "t": "At tumanaw si Arauna, at nakita ang hari, at ang kaniyang mga lingkod na nagsisilapit sa kaniya; at si Arauna ay lumabas at nagpatirapa sa harap ng hari."
  },
  {
    "i": 8713,
    "b": 9,
    "c": 1024,
    "r": 1024,
    "o": 21,
    "t": "At sinabi ni Arauna: Bakit ang aking panginoon na hari ay naparito sa kaniyang lingkod? At sinabi ni David, Upang bilhin ang giikan sa iyo, na mapagtayuan ng isang dambana sa Panginoon, upang ang salot ay magtigil sa bayan."
  },
  {
    "i": 8714,
    "b": 9,
    "c": 1024,
    "r": 1024,
    "o": 22,
    "t": "At sinabi ni Arauna kay David, Kunin ng aking panginoon na hari, at ihandog kung ano ang inaakala niyang mabuti: narito, ang mga baka na panghandog na susunugin, at ang mga kagamitan sa giikan at ang mga pamatok ng mga baka na pang kahoy:"
  },
  {
    "i": 8715,
    "b": 9,
    "c": 1024,
    "r": 1024,
    "o": 23,
    "t": "Ang lahat na ito, Oh hari, ibinibigay ni Arauna sa hari. At sinabi ni Arauna sa hari, Tanggapin ka nawa ng Panginoon mong Dios."
  },
  {
    "i": 8716,
    "b": 9,
    "c": 1024,
    "r": 1024,
    "o": 24,
    "t": "At sinabi ng hari kay Arauna, Huwag; kundi katotohanang bibilhin ko sa iyo sa halaga: hindi nga ako maghahandog ng mga handog na susunugin sa Panginoon kong Dios na hindi nagkahalaga sa akin ng anoman. Sa gayo'y binili ni David ang giikan at ang mga baka ng limang pung siklong pilak."
  },
  {
    "i": 8717,
    "b": 9,
    "c": 1024,
    "r": 1024,
    "o": 25,
    "t": "At nagtayo roon si David ng isang dambana sa Panginoon, at naghandog ng mga handog na susunugin at ng mga handog tungkol sa kapayapaan. Sa gayo'y nadalanginan ang Panginoon dahil sa lupain, at ang salot ay tumigil sa Israel."
  },
  {
    "i": 8718,
    "b": 10,
    "c": 1101,
    "r": 1101,
    "o": 1,
    "t": "Si David na hari nga ay matanda at totoong magulang na; at kanilang tinakpan siya ng mga kumot, nguni't siya'y hindi naiinitan."
  },
  {
    "i": 8719,
    "b": 10,
    "c": 1101,
    "r": 1101,
    "o": 2,
    "t": "Kaya't sinabi ng mga lingkod niya sa kaniya, Ihanap ang aking panginoon na hari ng isang dalaga: at patayuin siya sa harap ng hari, at libangin niya siya; at mahiga siya sa iyong sinapupunan, upang ang aking panginoon na hari ay mainitan."
  },
  {
    "i": 8720,
    "b": 10,
    "c": 1101,
    "r": 1101,
    "o": 3,
    "t": "Sa gayo'y inihanap nila siya ng isang magandang dalaga sa lahat ng mga hangganan ng Israel, at nasumpungan si Abisag na Sunamita, at dinala sa hari."
  },
  {
    "i": 8721,
    "b": 10,
    "c": 1101,
    "r": 1101,
    "o": 4,
    "t": "At ang dalaga ay totoong maganda: at kaniyang nilibang ang hari at nagaalaga sa kaniya; nguni't hindi siya ginalaw ng hari."
  },
  {
    "i": 8722,
    "b": 10,
    "c": 1101,
    "r": 1101,
    "o": 5,
    "t": "Nang magkagayo'y nagmataas si Adonia na anak ni Haggith, na nagsabi, Ako'y magiging hari: at siya'y naghanda ng mga karo at mga mangangabayo, at limang pung lalaking mananakbo sa unahan niya."
  },
  {
    "i": 8723,
    "b": 10,
    "c": 1101,
    "r": 1101,
    "o": 6,
    "t": "At hindi siya kinasamaan ng loob ng kaniyang ama kailan man, na nagsabi, Bakit ka gumawa ng ganyan? at siya'y totoong makisig na lalake rin naman; at siya'y ipinanganak na kasunod ni Absalom."
  },
  {
    "i": 8724,
    "b": 10,
    "c": 1101,
    "r": 1101,
    "o": 7,
    "t": "At siya'y nakipagsalitaan kay Joab na anak ni Sarvia, at sa saserdoteng kay Abiathar: at pagsunod nila kay Adonia ay nagsitulong sa kaniya."
  },
  {
    "i": 8725,
    "b": 10,
    "c": 1101,
    "r": 1101,
    "o": 8,
    "t": "Nguni't si Sadoc na saserdote, at si Benaia na anak ni Joiada, at si Nathan na propeta, at si Semei, at si Reihi, at ang mga makapangyarihang lalake na nauukol kay David, ay hindi kasama ni Adonia."
  },
  {
    "i": 8726,
    "b": 10,
    "c": 1101,
    "r": 1101,
    "o": 9,
    "t": "At nagpatay si Adonia ng mga tupa, at mga baka at ng mga pinataba sa siping ng bato ng Zoheleth, na nasa tabi ng Enrogel: at kaniyang tinawag ang lahat niyang kapatid na mga anak ng hari, at ang lahat na lalake sa Juda na mga lingkod ng hari."
  },
  {
    "i": 8727,
    "b": 10,
    "c": 1101,
    "r": 1101,
    "o": 10,
    "t": "Nguni't si Nathan na propeta, at si Benaia, at ang mga makapangyarihang lalake, at si Salomon na kaniyang kapatid ay hindi niya tinawag."
  },
  {
    "i": 8728,
    "b": 10,
    "c": 1101,
    "r": 1101,
    "o": 11,
    "t": "Nang magkagayo'y nagsalita si Nathan kay Bath-sheba na ina ni Salomon, na nagsasabi, Hindi mo ba nabalitaan na naghahari si Adonia na anak ni Haggith, at hindi nalalaman ni David na ating panginoon?"
  },
  {
    "i": 8729,
    "b": 10,
    "c": 1101,
    "r": 1101,
    "o": 12,
    "t": "Ngayon nga'y parito ka, isinasamo ko sa iyo, na bigyang payo kita, upang iyong mailigtas ang iyong sariling buhay, at ang buhay ng iyong anak na si Salomon."
  },
  {
    "i": 8730,
    "b": 10,
    "c": 1101,
    "r": 1101,
    "o": 13,
    "t": "Ikaw ay yumaon, at pasukin mo ang haring si David, at sabihin mo sa kaniya, Di ba, panginoon ko, isinumpa mo sa iyong lingkod, na iyong sinasabi, Tunay na si Salomon na iyong anak ay maghahari pagkamatay ko, at siya'y uupo sa aking luklukan? bakit nga maghahari si Adonia?"
  },
  {
    "i": 8731,
    "b": 10,
    "c": 1101,
    "r": 1101,
    "o": 14,
    "t": "Narito, samantalang nagsasalita ka pa roon sa hari, ay papasok naman ako na kasunod mo, at aking patototohanan ang iyong mga salita."
  },
  {
    "i": 8732,
    "b": 10,
    "c": 1101,
    "r": 1101,
    "o": 15,
    "t": "At pinasok ni Bath-sheba ang hari sa silid; at ang hari ay totoong matanda na; at si Abisag na Sunamita ay siyang nagaalaga sa hari."
  },
  {
    "i": 8733,
    "b": 10,
    "c": 1101,
    "r": 1101,
    "o": 16,
    "t": "At si Bath-sheba ay yumukod at nagbigay galang sa hari. At sinabi ng hari, Anong ibig mo?"
  },
  {
    "i": 8734,
    "b": 10,
    "c": 1101,
    "r": 1101,
    "o": 17,
    "t": "At sinabi niya sa kaniya, Panginoon ko, isinumpa mo ang Panginoon mong Dios sa iyong lingkod, na sinasabi, Tunay na si Salomon na iyong anak ay maghahari pagkamatay ko, at siya'y uupo sa aking luklukan."
  },
  {
    "i": 8735,
    "b": 10,
    "c": 1101,
    "r": 1101,
    "o": 18,
    "t": "At ngayo'y narito, si Adonia ay naghahari; at ikaw, panginoon ko na hari, ay hindi mo nalalaman;"
  },
  {
    "i": 8736,
    "b": 10,
    "c": 1101,
    "r": 1101,
    "o": 19,
    "t": "At siya'y pumatay ng mga baka, at mga pinataba, at tupa na sagana, at tinawag ang lahat na anak ng hari, at si Abiathar na saserdote, at si Joab na puno ng hukbo: nguni't si Salomon na iyong lingkod ay hindi niya tinawag."
  },
  {
    "i": 8737,
    "b": 10,
    "c": 1101,
    "r": 1101,
    "o": 20,
    "t": "At ikaw, panginoon ko na hari, ang mga mata ng buong Israel ay nasa iyo, upang iyong saysayin sa kanila kung sino ang uupo sa luklukan ng aking panginoon na hari pagkamatay niya."
  },
  {
    "i": 8738,
    "b": 10,
    "c": 1101,
    "r": 1101,
    "o": 21,
    "t": "Sa ibang paraa'y mangyayari, na pagka ang aking panginoon na hari ay natutulog na kasama ng kaniyang mga magulang, na ako at ang aking anak na si Salomon ay mabibilang sa mga may sala."
  },
  {
    "i": 8739,
    "b": 10,
    "c": 1101,
    "r": 1101,
    "o": 22,
    "t": "At, narito, samantalang siya'y nakikipagsalitaan pa sa hari, ay pumasok si Nathan na propeta."
  },
  {
    "i": 8740,
    "b": 10,
    "c": 1101,
    "r": 1101,
    "o": 23,
    "t": "At kaniyang isinaysay sa hari, na sinasabi, Narito, si Nathan na propeta. At nang siya'y dumating sa harap ng hari, siya'y yumukod ng kaniyang mukha sa lupa sa harap ng hari."
  },
  {
    "i": 8741,
    "b": 10,
    "c": 1101,
    "r": 1101,
    "o": 24,
    "t": "At sinabi ni Nathan, Panginoon ko, Oh hari, iyo bang sinabi, Si Adonia ay maghahari pagkamatay ko, at siya'y uupo sa aking luklukan?"
  },
  {
    "i": 8742,
    "b": 10,
    "c": 1101,
    "r": 1101,
    "o": 25,
    "t": "Sapagka't siya'y lumusong nang araw na ito, at nagpatay ng mga baka, at mga pinataba, at mga tupa na sagana, at tinawag ang lahat na anak ng hari, at ang mga puno ng hukbo, at si Abiathar na saserdote; at, narito, sila'y nagkakainan at nagiinuman sa harap niya at nagsisipagsabi, Mabuhay ang haring si Adonia."
  },
  {
    "i": 8743,
    "b": 10,
    "c": 1101,
    "r": 1101,
    "o": 26,
    "t": "Nguni't ako, akong iyong lingkod, at si Sadoc na saserdote, at si Benaia na anak ni Joiada, at ang iyong lingkod na si Salomon, hindi niya tinawag."
  },
  {
    "i": 8744,
    "b": 10,
    "c": 1101,
    "r": 1101,
    "o": 27,
    "t": "Ang bagay na ito baga ay ginawa ng aking panginoon na hari, at hindi mo ipinakilala sa iyong mga lingkod kung sino ang uupo sa luklukan ng aking panginoon na hari pagkamatay niya?"
  },
  {
    "i": 8745,
    "b": 10,
    "c": 1101,
    "r": 1101,
    "o": 28,
    "t": "Nang magkagayo'y sumagot ang haring si David, at nagsabi, Tawagin ninyo sa akin si Bath-sheba. At siya'y pumasok sa harap ng hari, at tumayo sa harap ng hari."
  },
  {
    "i": 8746,
    "b": 10,
    "c": 1101,
    "r": 1101,
    "o": 29,
    "t": "At sumumpa ang hari, at nagsabi, Buhay ang Panginoon, na tumubos ng aking kaluluwa sa lahat ng karalitaan,"
  },
  {
    "i": 8747,
    "b": 10,
    "c": 1101,
    "r": 1101,
    "o": 30,
    "t": "Katotohanang kung paanong sumumpa ako sa iyo sa pangalan ng Panginoon, na Dios ng Israel, na sinasabi, Tunay na si Salomon na iyong anak ay maghahari pagkamatay ko, at siya'y uupo sa aking luklukan na kahalili ko; katotohanang gayon ang aking gagawin sa araw na ito."
  },
  {
    "i": 8748,
    "b": 10,
    "c": 1101,
    "r": 1101,
    "o": 31,
    "t": "Nang magkagayo'y iniyukod ni Bath-sheba ang kaniyang mukha sa lupa, at nagbigay galang sa hari, at nagsabi, Mabuhay ang aking panginoon na haring si David magpakailan man."
  },
  {
    "i": 8749,
    "b": 10,
    "c": 1101,
    "r": 1101,
    "o": 32,
    "t": "At sinabi ng haring si David, Tawagin ninyo sa akin si Sadoc na saserdote, at si Nathan na propeta, at si Benaia na anak ni Joiada. At sila'y pumasok sa harap ng hari."
  },
  {
    "i": 8750,
    "b": 10,
    "c": 1101,
    "r": 1101,
    "o": 33,
    "t": "At sinabi ng hari sa kanila, Ipagsama ninyo ang mga lingkod ng inyong panginoon, at pasakayin ninyo ang aking anak na si Salomon sa aking sariling mula, at ilusong ninyo siya sa Gihon."
  },
  {
    "i": 8751,
    "b": 10,
    "c": 1101,
    "r": 1101,
    "o": 34,
    "t": "At pahiran siya ng langis doon ni Sadoc na saserdote at ni Nathan na propeta na maging hari sa Israel: at kayo'y magsihihip ng pakakak, at magsipagsabi, Mabuhay ang haring si Salomon."
  },
  {
    "i": 8752,
    "b": 10,
    "c": 1101,
    "r": 1101,
    "o": 35,
    "t": "Kung magkagayo'y magsisiahon kayong kasunod niya, at siya'y paririto, at uupo sa aking luklukan: sapagka't siya'y magiging hari, na kahalili ko: at inihalal ko siyang maging prinsipe sa Israel at sa Juda."
  },
  {
    "i": 8753,
    "b": 10,
    "c": 1101,
    "r": 1101,
    "o": 36,
    "t": "At si Benaia na anak ni Joiada ay sumagot sa hari, at nagsabi, Siya nawa: ang Panginoon, ang Dios ng aking panginoon na hari ay magsabi nawa ng ganyan din."
  },
  {
    "i": 8754,
    "b": 10,
    "c": 1101,
    "r": 1101,
    "o": 37,
    "t": "Kung paanong ang Panginoon ay sumaaking panginoon na hari ay gayon suma kay Salomon at gawin nawa ang kaniyang luklukang lalong dakila kay sa luklukan ng aking panginoong haring si David."
  },
  {
    "i": 8755,
    "b": 10,
    "c": 1101,
    "r": 1101,
    "o": 38,
    "t": "Sa gayo'y si Sadoc na saserdote at si Nathan na propeta, at si Benaia na anak ni Joiada, at ang mga Ceretheo, at ang mga Peletheo ay nagsibaba, at pinasakay si Salomon sa mula ng haring si David, at dinala sa Gihon."
  },
  {
    "i": 8756,
    "b": 10,
    "c": 1101,
    "r": 1101,
    "o": 39,
    "t": "At kinuha ni Sadoc na saserdote ang sisidlang sungay ng langis mula sa Tolda, at pinahiran ng langis si Salomon. At sila'y humihip ng pakakak; at ang buong bayan ay nagsabi, Mabuhay ang haring si Salomon."
  },
  {
    "i": 8757,
    "b": 10,
    "c": 1101,
    "r": 1101,
    "o": 40,
    "t": "At ang buong bayan ay nagsiahong kasunod niya, at ang bayan ay humihip ng mga plauta, at nangagalak ng malaking pagkagalak, anopa't ang lupa ay umalingawngaw sa hugong nila."
  },
  {
    "i": 8758,
    "b": 10,
    "c": 1101,
    "r": 1101,
    "o": 41,
    "t": "At narinig ni Adonia at ng buong inanyayahan na nasa kaniya pagkatapos nilang makakain. At nang marinig ni Joab ang tunog ng pakakak, ay kaniyang sinabi, Anong dahil nitong hugong sa bayan na kaingay?"
  },
  {
    "i": 8759,
    "b": 10,
    "c": 1101,
    "r": 1101,
    "o": 42,
    "t": "Samantalang siya'y nagsasalita pa, narito, si Jonathan na anak ni Abiathar na saserdote ay dumating at si Adonia ay nagsabi, Pumasok ka; sapagka't ikaw ay karapatdapat na tao, at nagdadala ka ng mabubuting balita."
  },
  {
    "i": 8760,
    "b": 10,
    "c": 1101,
    "r": 1101,
    "o": 43,
    "t": "At si Jonathan ay sumagot, at nagsabi kay Adonia, Katotohanang ginawang hari si Salomon ng ating panginoong haring si David:"
  },
  {
    "i": 8761,
    "b": 10,
    "c": 1101,
    "r": 1101,
    "o": 44,
    "t": "At sinugo ng hari na kasama niya si Sadoc na saserdote, at si Nathan na propeta, at si Benaia na anak ni Joiada, at ang mga Ceretheo at ang mga Peletheo at pinasakay nila siya sa mula ng hari:"
  },
  {
    "i": 8762,
    "b": 10,
    "c": 1101,
    "r": 1101,
    "o": 45,
    "t": "At siya'y pinapaging hari na pinahiran ng langis ni Sadoc na saserdote at ni Nathan na propeta sa Gihon: at sila'y nagsiahong galak mula roon, na anopa't ang bayan ay umalingawngaw uli. Ito ang hugong na iyong narinig."
  },
  {
    "i": 8763,
    "b": 10,
    "c": 1101,
    "r": 1101,
    "o": 46,
    "t": "At si Salomon naman ay nauupo sa luklukan ng kaharian."
  },
  {
    "i": 8764,
    "b": 10,
    "c": 1101,
    "r": 1101,
    "o": 47,
    "t": "At bukod dito'y ang mga lingkod ng hari ay nagsiparoon upang purihin ang ating panginoong haring si David, na nagsisipagsabi, Gawin nawa ng iyong Dios ang pangalan ni Salomon na lalong maigi kay sa iyong pangalan, at gawin ang kaniyang luklukan na lalong dakila kay sa iyong luklukan; at ang hari ay yumukod sa kaniyang higaan."
  },
  {
    "i": 8765,
    "b": 10,
    "c": 1101,
    "r": 1101,
    "o": 48,
    "t": "At ganito pa ang sinabi ng hari, Purihin ang Panginoon, ang Dios ng Israel, na siyang nagbigay sa akin ng isa na makakaupo sa aking luklukan sa araw na ito, na nakita ng aking mga mata."
  },
  {
    "i": 8766,
    "b": 10,
    "c": 1101,
    "r": 1101,
    "o": 49,
    "t": "At ang lahat na inanyayahan ni Adonia ay nangatakot at nagsitindig, at yumaon bawa't isa sa kaniyang lakad."
  },
  {
    "i": 8767,
    "b": 10,
    "c": 1101,
    "r": 1101,
    "o": 50,
    "t": "At natakot si Adonia dahil kay Salomon: at siya'y tumindig at yumaon, at pumigil sa mga anyong sungay ng dambana."
  },
  {
    "i": 8768,
    "b": 10,
    "c": 1101,
    "r": 1101,
    "o": 51,
    "t": "At nasaysay kay Salomon na sinasabi, Narito, si Adonia ay natatakot sa haring Salomon: sapagka't, narito, siya'y pumigil sa mga anyong sungay ng dambana, na nagsasabi, Isumpa ng haring Salomon sa akin sa araw na ito, na hindi niya papatayin ng tabak ang kaniyang lingkod."
  },
  {
    "i": 8769,
    "b": 10,
    "c": 1101,
    "r": 1101,
    "o": 52,
    "t": "At sinabi ni Salomon, Kung siya'y pakikilalang karapatdapat na tao, ay walang malalaglag na isang buhok sa kaniya sa lupa; nguni't kung kasamaan ang masumpungan sa kaniya siya'y mamamatay."
  },
  {
    "i": 8770,
    "b": 10,
    "c": 1101,
    "r": 1101,
    "o": 53,
    "t": "Sa gayo'y nagsugo ang haring Salomon, at kanilang ibinaba siya mula sa dambana. At siya'y naparoon at nagbigay galang sa haring Salomon; at sinabi ni Salomon sa kaniya, Umuwi ka sa iyong bahay."
  },
  {
    "i": 8771,
    "b": 10,
    "c": 1102,
    "r": 1102,
    "o": 1,
    "t": "Ang mga araw nga ni David na ikamamatay ay nalalapit; at kaniyang ibinilin kay Salomon na kaniyang anak, na sinasabi,"
  },
  {
    "i": 8772,
    "b": 10,
    "c": 1102,
    "r": 1102,
    "o": 2,
    "t": "Ako'y yumayaon ng lakad ng buong lupa; ikaw ay magpakalakas nga at magpakalalake;"
  },
  {
    "i": 8773,
    "b": 10,
    "c": 1102,
    "r": 1102,
    "o": 3,
    "t": "At iyong ingatan ang bilin ng Panginoon mong Dios, na lumakad sa kaniyang mga daan, na ingatan ang kaniyang mga palatuntunan, ang kaniyang mga utos, at ang kaniyang mga kahatulan, at ang kaniyang mga patotoo, ayon sa nasusulat sa kautusan ni Moises, upang ikaw ay guminhawa sa lahat ng iyong ginagawa, at saan ka man pumihit:"
  },
  {
    "i": 8774,
    "b": 10,
    "c": 1102,
    "r": 1102,
    "o": 4,
    "t": "Upang papagtibayin ng Panginoon ang kaniyang salita na kaniyang sinalita tungkol sa akin, na sinasabi, Kung ang iyong mga anak ay magsisipagingat sa kanilang lakad, na lalakad sa harap ko sa katotohanan ng kanilang buong puso at ng kanilang buong kaluluwa, hindi ka kukulangin (sabi niya) ng lalake sa luklukan ng Israel."
  },
  {
    "i": 8775,
    "b": 10,
    "c": 1102,
    "r": 1102,
    "o": 5,
    "t": "Bukod dito'y talastas mo naman ang ginawa ni Joab na anak ni Sarvia sa akin, sa makatuwid baga'y ang ginawa niya sa dalawang puno ng mga hukbo ng Israel, kay Abner na anak ni Ner, at kay Amasa na anak ni Jether na kaniyang pinatay, at ibinubo sa kapayapaan ang dugo ng pakikidigma at nabubo ang dugo ng pakikidigma sa kaniyang bigkis na nasa kaniyang mga balakang, at sa loob ng kaniyang mga pangyapak na nasa kaniyang mga paa."
  },
  {
    "i": 8776,
    "b": 10,
    "c": 1102,
    "r": 1102,
    "o": 6,
    "t": "Gumawa ka nga ng ayon sa iyong karunungan, at huwag mong tulutang ang kaniyang uban sa ulo ay bumabang payapa sa Sheol."
  },
  {
    "i": 8777,
    "b": 10,
    "c": 1102,
    "r": 1102,
    "o": 7,
    "t": "Nguni't pagpakitaan mo ng kagandahang loob ang mga anak ni Barzillai na Galaadita, at maging kabilang sa nagsisikain sa iyong dulang; sapagka't gayon sila nagsilapit sa akin nang ako'y tumakas kay Absalom na iyong kapatid."
  },
  {
    "i": 8778,
    "b": 10,
    "c": 1102,
    "r": 1102,
    "o": 8,
    "t": "At, narito, nasa iyo si Semei na anak ni Gera na Benjamita, na taga Bahurim, na siyang sumumpa sa akin ng mahigpit na sumpa nang araw na ako'y pumaroon sa Mahanaim: nguni't nilusong niyang sinalubong ako sa Jordan, at isinumpa ko sa kaniya ang Panginoon, na sinasabi, Hindi kita papatayin ng tabak."
  },
  {
    "i": 8779,
    "b": 10,
    "c": 1102,
    "r": 1102,
    "o": 9,
    "t": "Ngayon nga'y huwag mong ariing walang sala, sapagka't ikaw ay lalaking pantas: at iyong maaalaman ang dapat gawin sa kaniya, at iyong ilusong na may dugo ang kaniyang uban sa ulo sa Sheol."
  },
  {
    "i": 8780,
    "b": 10,
    "c": 1102,
    "r": 1102,
    "o": 10,
    "t": "At si David ay natulog na kasama ng kaniyang mga magulang, at nalibing sa bayan ni David."
  },
  {
    "i": 8781,
    "b": 10,
    "c": 1102,
    "r": 1102,
    "o": 11,
    "t": "At ang mga araw na ipinaghari ni David sa Israel ay apat na pung taon: pitong taong naghari siya sa Hebron, at tatlong pu't tatlong taong naghari siya sa Jerusalem."
  },
  {
    "i": 8782,
    "b": 10,
    "c": 1102,
    "r": 1102,
    "o": 12,
    "t": "At si Salomon ay naupo sa luklukan ni David na kaniyang ama: at ang kaniyang kaharian ay natatag na mainam."
  },
  {
    "i": 8783,
    "b": 10,
    "c": 1102,
    "r": 1102,
    "o": 13,
    "t": "Nang magkagayo'y si Adonia na anak ni Hagith ay naparoon kay Bath-sheba na ina ni Salomon. At kaniyang sinabi, Naparirito ka bang payapa? At sinabi niya, Payapa."
  },
  {
    "i": 8784,
    "b": 10,
    "c": 1102,
    "r": 1102,
    "o": 14,
    "t": "Kaniyang sinabi bukod dito: Mayroon pa akong sasabihin sa iyo. At sinabi niya, Sabihin mo."
  },
  {
    "i": 8785,
    "b": 10,
    "c": 1102,
    "r": 1102,
    "o": 15,
    "t": "At kaniyang sinabi, Talastas mo na ang kaharian ay naging akin, at itinitig ng buong Israel ang kanilang mukha sa akin, upang ako'y maghari: gayon ma'y ang kaharian ay nagbago, at napasa aking kapatid: sapagka't kaniya sa ganang Panginoon."
  },
  {
    "i": 8786,
    "b": 10,
    "c": 1102,
    "r": 1102,
    "o": 16,
    "t": "At ngayo'y hihingi ako ng isang hiling sa iyo, huwag mo akong pahindian. At sinabi niya sa kaniya, Sabihin mo."
  },
  {
    "i": 8787,
    "b": 10,
    "c": 1102,
    "r": 1102,
    "o": 17,
    "t": "At kaniyang sinabi, Isinasamo ko sa iyo na iyong salitain kay Salomon na hari, (sapagka't hindi siya pahihindi sa iyo,) na ibigay niyang asawa sa akin si Abisag na Sunamita."
  },
  {
    "i": 8788,
    "b": 10,
    "c": 1102,
    "r": 1102,
    "o": 18,
    "t": "At sinabi ni Bath-sheba, Mabuti; aking ipakikiusap ka sa hari."
  },
  {
    "i": 8789,
    "b": 10,
    "c": 1102,
    "r": 1102,
    "o": 19,
    "t": "Si Bath-sheba nga'y naparoon sa haring Salomon, upang ipakiusap sa kaniya si Adonia. At tumindig ang hari na sinalubong siya, at yumukod siya sa kaniya, at umupo sa kaniyang luklukan, at nagpalagay ng luklukan para sa ina ng hari; at siya'y naupo sa kaniyang kanan."
  },
  {
    "i": 8790,
    "b": 10,
    "c": 1102,
    "r": 1102,
    "o": 20,
    "t": "Nang magkagayo'y sinabi niya, Ako'y humihingi ng isang munting hiling sa iyo: huwag mo akong pahindian. At sinabi ng hari sa kaniya, Hilingin mo, ina ko: sapagka't hindi kita pahihindian."
  },
  {
    "i": 8791,
    "b": 10,
    "c": 1102,
    "r": 1102,
    "o": 21,
    "t": "At sinabi niya, Ibigay mong asawa si Abisag na Sunamita sa iyong kapatid na kay Adonia."
  },
  {
    "i": 8792,
    "b": 10,
    "c": 1102,
    "r": 1102,
    "o": 22,
    "t": "At ang haring Salomon ay sumagot, at nagsabi sa kaniyang ina, At bakit mo hinihiling si Abisag na Sunamita para kay Adonia? hilingin mo para sa kaniya pati ng kaharian; sapagka't siya'y aking matandang kapatid; oo, para sa kaniya, at kay Abiathar na saserdote, at kay Joab na anak ni Sarvia."
  },
  {
    "i": 8793,
    "b": 10,
    "c": 1102,
    "r": 1102,
    "o": 23,
    "t": "Nang magkagayo'y isinumpa ng haring Salomon ang Panginoon, na sinasabi, Hatulan ako ng Dios, at lalo na kung si Adonia ay hindi nagsalita ng salitang ito laban sa kaniyang sariling buhay."
  },
  {
    "i": 8794,
    "b": 10,
    "c": 1102,
    "r": 1102,
    "o": 24,
    "t": "Ngayon nga'y buhay ang Panginoon, na nagtatag sa akin, at naglagay sa akin sa luklukan ni David na aking ama, at siyang gumawa sa akin ng isang bahay, gaya ng kaniyang ipinangako, tunay na si Adonia ay papatayin sa araw na ito."
  },
  {
    "i": 8795,
    "b": 10,
    "c": 1102,
    "r": 1102,
    "o": 25,
    "t": "At nagsugo ang haring Salomon sa pamamagitan ng kamay ni Benaia na anak ni Joiada; at siyang dumaluhong sa kaniya, na anopa't siya'y namatay."
  },
  {
    "i": 8796,
    "b": 10,
    "c": 1102,
    "r": 1102,
    "o": 26,
    "t": "At kay Abiathar na saserdote ay sinabi ng hari, Umuwi ka sa Anathoth, sa iyong sariling mga bukid; sapagka't ikaw ay karapatdapat sa kamatayan: nguni't sa panahong ito'y hindi kita papatayin, sapagka't iyong dinala ang kaban ng Panginoong Dios sa harap ni David na aking ama, at sapagka't ikaw ay napighati sa lahat ng kinapighatian ng aking ama."
  },
  {
    "i": 8797,
    "b": 10,
    "c": 1102,
    "r": 1102,
    "o": 27,
    "t": "Sa gayo'y inalis ni Salomon si Abiathar sa pagkasaserdote sa Panginoon upang kaniyang tuparin ang salita ng Panginoon, na kaniyang sinalita tungkol sa sangbahayan ni Eli, sa Silo."
  },
  {
    "i": 8798,
    "b": 10,
    "c": 1102,
    "r": 1102,
    "o": 28,
    "t": "At ang mga balita ay dumating kay Joab: sapagka't si Joab ay umanib kay Adonia, bagaman hindi siya umanib kay Absalom. At si Joab ay tumakas na napatungo sa Tolda ng Panginoon, at pumigil sa mga anyong sungay ng dambana."
  },
  {
    "i": 8799,
    "b": 10,
    "c": 1102,
    "r": 1102,
    "o": 29,
    "t": "At nasaysay sa haring Salomon, Si Joab ay tumakas na napatungo sa Tolda ng Panginoon, at, narito, siya'y nasa siping ng dambana. Nang magkagayo'y sinugo niya si Benaia na anak ni Joiada, na sinasabi, Ikaw ay yumaon, daluhungin mo siya."
  }
]
