[
  {
    "i": 4900,
    "b": 4,
    "c": 501,
    "r": 501,
    "o": 9,
    "t": "At ako'y nagsalita sa inyo nang panahong yaon na sinasabi, Hindi ko madadalang magisa kayo:"
  },
  {
    "i": 4901,
    "b": 4,
    "c": 501,
    "r": 501,
    "o": 10,
    "t": "Pinarami kayo ng Panginoon ninyong Dios, at, narito, kayo sa araw na ito ay gaya ng mga bituin sa langit sa karamihan."
  },
  {
    "i": 4902,
    "b": 4,
    "c": 501,
    "r": 501,
    "o": 11,
    "t": "Kayo nawa'y dagdagan ng Panginoon, ng Dios ng inyong mga magulang, ng makalibo pa sa dami ninyo ngayon, at kayo nawa'y pagpalain, na gaya ng ipinangako niya sa inyo!"
  },
  {
    "i": 4903,
    "b": 4,
    "c": 501,
    "r": 501,
    "o": 12,
    "t": "Paanong madadala kong magisa ang inyong ligalig, at ang inyong pasan, at ang inyong pagkakaalitan?"
  },
  {
    "i": 4904,
    "b": 4,
    "c": 501,
    "r": 501,
    "o": 13,
    "t": "Kumuha kayo sa inyo ng mga lalaking pantas, at nakakaalam, at kilala, ayon sa inyong mga lipi, at sila'y aking gagawing pangulo sa inyo."
  },
  {
    "i": 4905,
    "b": 4,
    "c": 501,
    "r": 501,
    "o": 14,
    "t": "At kayo'y sumagot sa akin at nagsabi, Ang bagay na iyong sinalita ay mabuting gawin namin."
  },
  {
    "i": 4906,
    "b": 4,
    "c": 501,
    "r": 501,
    "o": 15,
    "t": "Sa gayo'y kinuha ko sa inyo ang mga pangulo ng inyong mga lipi, na mga taong pantas, at kilala, at akin silang ginawang pangulo sa inyo, na mga punong kawal ng libolibo, at mga punong kawal ng mga daandaan, at mga punong kawal ng mga limangpu-limangpu, at mga punong kawal ng mga sangpu-sangpu, at mga pinuno ayon sa inyong mga lipi."
  },
  {
    "i": 4907,
    "b": 4,
    "c": 501,
    "r": 501,
    "o": 16,
    "t": "At aking pinagbilinan ang inyong mga hukom nang panahong yaon na sinasabi, Inyong dinggin ang mga usap ng inyong mga kapatid, at inyong hatulan ng matuwid ang tao at ang kaniyang kapatid, at ang taga ibang lupa na kasama niya."
  },
  {
    "i": 4908,
    "b": 4,
    "c": 501,
    "r": 501,
    "o": 17,
    "t": "Huwag kayong magtatangi ng tao sa kahatulan; inyong didinggin ang maliliit, na gaya ng malaki: huwag kayong matatakot sa mukha ng tao; sapagka't ang kahatulan ay sa Dios: at ang usap na napakahirap sa inyo, ay inyong dadalhin sa akin, at aking didinggin."
  },
  {
    "i": 4909,
    "b": 4,
    "c": 501,
    "r": 501,
    "o": 18,
    "t": "At aking iniutos sa inyo nang panahong yaon ang lahat ng mga bagay na inyong dapat gagawin."
  },
  {
    "i": 4910,
    "b": 4,
    "c": 501,
    "r": 501,
    "o": 19,
    "t": "At tayo ay naglakbay mula sa Horeb at ating tinahak yaong buong malawak at kakilakilabot na ilang na inyong nakita, sa daang patungo sa lupaing maburol ng mga Amorrheo, na gaya ng iniutos ng Panginoon nating Dios sa atin, at tayo'y dumating sa Cades-barnea."
  },
  {
    "i": 4911,
    "b": 4,
    "c": 501,
    "r": 501,
    "o": 20,
    "t": "At aking sinabi sa inyo, Inyong narating ang lupaing maburol ng mga Amorrheo na ibinibigay sa atin ng Panginoon nating Dios."
  },
  {
    "i": 4912,
    "b": 4,
    "c": 501,
    "r": 501,
    "o": 21,
    "t": "Narito, inilalagay ng Panginoon ninyong Dios ang lupain sa harap mo: sampahin mo, ariin mo, na gaya ng sinalita sa iyo ng Panginoon, ng Dios ng iyong mga magulang; huwag kang matakot, ni manglupaypay."
  },
  {
    "i": 4913,
    "b": 4,
    "c": 501,
    "r": 501,
    "o": 22,
    "t": "At kayo'y lumapit sa akin, bawa't isa sa inyo, at nagsabi, Tayo'y magsugo ng mga lalake sa unahan natin, upang kanilang kilalanin ang lupain para sa atin, at magbigay alam sa atin ng daang ating marapat sampahan, at ng mga bayang ating daratnin."
  },
  {
    "i": 4914,
    "b": 4,
    "c": 501,
    "r": 501,
    "o": 23,
    "t": "At ang bagay na yaon ay inakala kong magaling: at ako'y kumuha ng labing dalawang lalake sa inyo, na isang lalake sa bawa't lipi."
  },
  {
    "i": 4915,
    "b": 4,
    "c": 501,
    "r": 501,
    "o": 24,
    "t": "At sila'y pumihit at sumampa sa bundok, at dumating hanggang sa libis ng Escol, at kanilang tiniktikan."
  },
  {
    "i": 4916,
    "b": 4,
    "c": 501,
    "r": 501,
    "o": 25,
    "t": "At sila'y nagbitbit ng bunga ng lupain sa kanilang mga kamay, at kanilang ipinanaog sa atin, at sila'y nagdala ng kasagutan at nagsabi, Mabuting lupain ang ibinibigay sa atin ng Panginoon nating Dios."
  },
  {
    "i": 4917,
    "b": 4,
    "c": 501,
    "r": 501,
    "o": 26,
    "t": "Gayon ma'y hindi kayo umakyat, kundi nanghimagsik kayo laban sa utos ng Panginoon ninyong Dios."
  },
  {
    "i": 4918,
    "b": 4,
    "c": 501,
    "r": 501,
    "o": 27,
    "t": "At kayo'y dumaing sa inyong mga tolda, at inyong sinabi, Sapagka't kinapootan tayo ng Panginoon, ay inilabas tayo sa lupain ng Egipto, upang tayo'y ibigay sa kamay ng mga Amorrheo, upang tayo'y lipulin."
  },
  {
    "i": 4919,
    "b": 4,
    "c": 501,
    "r": 501,
    "o": 28,
    "t": "Saan tayo sasampa? pinapanglupaypay ng ating mga kapatid ang ating puso, na sinasabi, Ang mga tao ay malalaki at matataas kay sa atin; ang mga bayan ay malalaki at nakukutaan ng hanggang sa himpapawid; at bukod dito'y aming nakita roon ang mga anak ng mga Anaceo."
  },
  {
    "i": 4920,
    "b": 4,
    "c": 501,
    "r": 501,
    "o": 29,
    "t": "Nang magkagayo'y sinabi ko sa inyo, Huwag kayong mangilabot ni matakot sa kanila."
  },
  {
    "i": 4921,
    "b": 4,
    "c": 501,
    "r": 501,
    "o": 30,
    "t": "Ang Panginoon ninyong Dios, na nangunguna sa inyo, ay kaniyang ipakikipaglaban kayo, ayon sa lahat ng kaniyang ginawa sa Egipto dahil sa inyo sa harap ng inyong mga mata;"
  },
  {
    "i": 4922,
    "b": 4,
    "c": 501,
    "r": 501,
    "o": 31,
    "t": "At sa ilang, na inyong kinakitaan kung paanong dinala ka ng Panginoon ninyong Dios, na gaya ng pagdadala ng tao sa kaniyang anak, sa buong daang inyong nilakaran hanggang sa dumating kayo sa dakong ito."
  },
  {
    "i": 4923,
    "b": 4,
    "c": 501,
    "r": 501,
    "o": 32,
    "t": "Gayon ma'y sa bagay na ito, ay hindi kayo sumampalataya sa Panginoon ninyong Dios,"
  },
  {
    "i": 4924,
    "b": 4,
    "c": 501,
    "r": 501,
    "o": 33,
    "t": "Na nagpauna sa inyo sa daan, upang ihanap kayo ng dakong mapagtatayuan ng inyong mga tolda, na nasa apoy pagka gabi, upang ituro sa inyo kung saang daan kayo dadaan, at nasa ulap pagka araw."
  },
  {
    "i": 4925,
    "b": 4,
    "c": 501,
    "r": 501,
    "o": 34,
    "t": "At narinig ng Panginoon ang tinig ng inyong mga salita, at nag-init, at sumumpa, na nagsasabi,"
  },
  {
    "i": 4926,
    "b": 4,
    "c": 501,
    "r": 501,
    "o": 35,
    "t": "Tunay na hindi makikita ng isa man nitong mga taong masamang lahi ang mabuting lupain na aking isinumpang ibigay sa inyong mga magulang,"
  },
  {
    "i": 4927,
    "b": 4,
    "c": 501,
    "r": 501,
    "o": 36,
    "t": "Liban si Caleb na anak ni Jephone; at siya ang makakakita; at sa kaniya ko ibibigay ang lupain na kaniyang tinuntungan, at sa kaniyang mga anak: sapagka't siya'y lubos na sumunod sa Panginoon."
  },
  {
    "i": 4928,
    "b": 4,
    "c": 501,
    "r": 501,
    "o": 37,
    "t": "Ang Panginoon ay nagalit din sa akin, dahil sa inyo, na nagsasabi, Ikaw man ay hindi papasok doon:"
  },
  {
    "i": 4929,
    "b": 4,
    "c": 501,
    "r": 501,
    "o": 38,
    "t": "Si Josue na anak ni Nun, na nakatayo sa harap mo, ay siyang papasok doon: palakasin mo ang kaniyang loob; sapagka't kaniyang ipamamana sa Israel."
  },
  {
    "i": 4930,
    "b": 4,
    "c": 501,
    "r": 501,
    "o": 39,
    "t": "Bukod dito'y ang inyong mga bata, na inyong sinasabing magiging bihag, at ang inyong mga anak na sa araw na ito ay hindi nakakaalam ng mabuti o ng masama, ay sila ang papasok doon, at sa kanila'y aking ibibigay, at kanilang aariin."
  },
  {
    "i": 4931,
    "b": 4,
    "c": 501,
    "r": 501,
    "o": 40,
    "t": "Nguni't tungkol sa inyo, ay bumalik kayo, at maglakbay kayo sa ilang sa daang patungo sa Dagat na Mapula."
  },
  {
    "i": 4932,
    "b": 4,
    "c": 501,
    "r": 501,
    "o": 41,
    "t": "Nang magkagayo'y sumagot kayo at sinabi ninyo sa akin, Kami ay nagkasala laban sa Panginoon, kami ay sasampa at lalaban, ayon sa buong iniutos sa amin ng Panginoon naming Dios. At nagsipagsakbat bawa't isa sa inyo ng kanikaniyang sandata na pangdigma, at kayo'y nagmadaling sumampa sa bundok."
  },
  {
    "i": 4933,
    "b": 4,
    "c": 501,
    "r": 501,
    "o": 42,
    "t": "At sinabi sa akin ng Panginoon, Sabihin mo sa kanila, Huwag kayong sumampa, ni lumaban; sapagka't ako'y wala sa inyo; baka kayo'y masugatan sa harap ng inyong mga kaaway."
  },
  {
    "i": 4934,
    "b": 4,
    "c": 501,
    "r": 501,
    "o": 43,
    "t": "Gayon sinalita ko sa inyo, at hindi ninyo dininig; kundi kayo'y nanghimagsik laban sa utos ng Panginoon, at naghambog at umakyat sa bundok."
  },
  {
    "i": 4935,
    "b": 4,
    "c": 501,
    "r": 501,
    "o": 44,
    "t": "At ang mga Amorrheo na tumatahan sa bundok na yaon, ay nagsilabas na laban sa inyo, at kayo'y hinabol, na gaya ng ginagawa ng mga pukyutan, at kayo'y tinalo sa Seir, hanggang sa Horma."
  },
  {
    "i": 4936,
    "b": 4,
    "c": 501,
    "r": 501,
    "o": 45,
    "t": "At kayo'y bumalik at umiyak sa harap ng Panginoon; nguni't hindi dininig ng Panginoon ang inyong tinig, ni pinakinggan kayo."
  },
  {
    "i": 4937,
    "b": 4,
    "c": 501,
    "r": 501,
    "o": 46,
    "t": "Sa gayon, ay natira kayong malaon sa Cades, ayon sa mga araw na inyong itinira roon."
  },
  {
    "i": 4938,
    "b": 4,
    "c": 502,
    "r": 502,
    "o": 1,
    "t": "Nang magkagayo'y pumihit tayo, at lumakad tayo sa ilang na daang patungo sa Dagat na Mapula, gaya ng sinalita sa akin ng Panginoon; at tayo'y malaong lumigid sa bundok ng Seir."
  },
  {
    "i": 4939,
    "b": 4,
    "c": 502,
    "r": 502,
    "o": 2,
    "t": "At ang Panginoon ay nagsalita sa akin, na sinasabi,"
  },
  {
    "i": 4940,
    "b": 4,
    "c": 502,
    "r": 502,
    "o": 3,
    "t": "Malaon na ninyong naligid ang bundok na ito: lumiko kayo sa dakong hilagaan."
  },
  {
    "i": 4941,
    "b": 4,
    "c": 502,
    "r": 502,
    "o": 4,
    "t": "At iutos mo sa bayan, na iyong sabihin, Kayo'y dadaan sa hangganan ng inyong mga kapatid na mga anak ni Esau, na tumatahan sa Seir; at sila'y matatakot sa inyo. Magsipagingat nga kayong mabuti:"
  },
  {
    "i": 4942,
    "b": 4,
    "c": 502,
    "r": 502,
    "o": 5,
    "t": "Huwag kayong makipagkaalit sa kanila; sapagka't hindi ko ibibigay sa inyo ang kanilang lupain, kahit ang natutungtungan ng talampakan ng isang paa: sapagka't ibinigay ko kay Esau, na pinakaari ang bundok ng Seir."
  },
  {
    "i": 4943,
    "b": 4,
    "c": 502,
    "r": 502,
    "o": 6,
    "t": "Kayo'y bibili sa kanila ng pagkain sa pamamagitan ng salapi, upang kayo'y makakain; at kayo'y bibili rin sa kanila ng tubig sa pamamagitan ng salapi, upang kayo'y makainom."
  },
  {
    "i": 4944,
    "b": 4,
    "c": 502,
    "r": 502,
    "o": 7,
    "t": "Sapagka't pinagpala ka ng Panginoon mong Dios, sa lahat ng gawa ng iyong kamay; kaniyang natalastas ang iyong paglalakbay dito sa malawak na ilang; sa loob nitong apat na pung taon ay sumaiyo ang Panginoon mong Dios; ikaw ay di kinulang ng anoman."
  },
  {
    "i": 4945,
    "b": 4,
    "c": 502,
    "r": 502,
    "o": 8,
    "t": "Gayon tayo nagdaan sa ating mga kapatid, na mga anak ni Esau, na tumatahan sa Seir, mula sa daan ng Araba, mula sa Elath at mula sa Esion-geber. At tayo'y bumalik at nagdaan sa ilang ng Moab."
  },
  {
    "i": 4946,
    "b": 4,
    "c": 502,
    "r": 502,
    "o": 9,
    "t": "At sinabi sa akin ng Panginoon, Huwag mong kaalitin ang Moab, ni kakalabanin sila sa digma; sapagka't hindi kita bibigyan sa kaniyang lupain ng pinakaari; sapagka't aking ibinigay na pinakaari ang Ar sa mga anak ni Lot."
  },
  {
    "i": 4947,
    "b": 4,
    "c": 502,
    "r": 502,
    "o": 10,
    "t": "(Ang mga Emimeo ay nanahan doon noong una, bayang malaki, at marami, at matataas na gaya ng mga Anaceo:"
  },
  {
    "i": 4948,
    "b": 4,
    "c": 502,
    "r": 502,
    "o": 11,
    "t": "Ang mga ito man ay ibinilang na mga Rephaim, na gaya ng mga Anaceo; nguni't tinatawag silang Emimeo ng mga Moabita."
  },
  {
    "i": 4949,
    "b": 4,
    "c": 502,
    "r": 502,
    "o": 12,
    "t": "Ang mga Hereo man ay tumahan sa Seir noong una, nguni't ang mga anak ni Esau ay humalili sa kanila; at nalipol sila ng mga ito sa harap din nila, at tumahan na kahalili nila; gaya ng ginawa ng Israel sa lupaing kaniyang pag-aari, na ibinigay ng Panginoon sa kanila.)"
  },
  {
    "i": 4950,
    "b": 4,
    "c": 502,
    "r": 502,
    "o": 13,
    "t": "Ngayon, tumindig kayo, at tumawid kayo sa batis ng Zered. At tayo'y tumawid sa batis ng Zered."
  },
  {
    "i": 4951,
    "b": 4,
    "c": 502,
    "r": 502,
    "o": 14,
    "t": "At ang mga araw na ating ipinaglakad mula sa Cades-barnea hanggang sa tayo'y nakarating sa batis ng Zered, ay tatlong pu't walong taon, hanggang sa ang buong lahi ng mga lalaking mangdidigma ay nalipol sa gitna ng kampamento, gaya ng isinumpa sa kanila ng Panginoon."
  },
  {
    "i": 4952,
    "b": 4,
    "c": 502,
    "r": 502,
    "o": 15,
    "t": "Bukod dito'y ang kamay ng Panginoon ay naging laban sa kanila, upang lipulin sila sa gitna ng kampamento, hanggang sa sila'y nalipol."
  },
  {
    "i": 4953,
    "b": 4,
    "c": 502,
    "r": 502,
    "o": 16,
    "t": "Kaya't nangyari, nang malipol at mamatay sa gitna ng bayan ang lahat ng lalaking mangdidigma."
  },
  {
    "i": 4954,
    "b": 4,
    "c": 502,
    "r": 502,
    "o": 17,
    "t": "Ay sinalita sa akin ng Panginoon, na sinasabi,"
  },
  {
    "i": 4955,
    "b": 4,
    "c": 502,
    "r": 502,
    "o": 18,
    "t": "Ikaw ay dadaan sa araw na ito sa Ar, na hangganan ng Moab:"
  },
  {
    "i": 4956,
    "b": 4,
    "c": 502,
    "r": 502,
    "o": 19,
    "t": "At pagka ikaw ay matatapat sa mga anak ni Ammon, ay huwag kang manampalasan sa kanila ni makipagtalo sa kanila: sapagka't hindi ko ibibigay sa iyo na pinakaari ang lupain ng mga anak ni Ammon: sapagka't aking ibinigay na pinakaari sa mga anak ni Lot."
  },
  {
    "i": 4957,
    "b": 4,
    "c": 502,
    "r": 502,
    "o": 20,
    "t": "(Yaon man ay ibinilang na lupain ng mga Rephaim: ang mga Rephaim ang tumatahan doon noong una; nguni't tinawag na mga Zomzommeo ng mga Ammonita;"
  },
  {
    "i": 4958,
    "b": 4,
    "c": 502,
    "r": 502,
    "o": 21,
    "t": "Bayang malaki at marami at matataas na gaya ng mga Anaceo; nguni't nilipol sila ng Panginoon sa harap nila; at sila'y humalili sa kanila, at tumahang kahalili nila:"
  },
  {
    "i": 4959,
    "b": 4,
    "c": 502,
    "r": 502,
    "o": 22,
    "t": "Gaya ng ginawa ng Panginoon sa mga anak ni Esau, na tumatahan sa Seir, nang kaniyang lipulin ang mga Horeo sa harap nila; at sila'y humalili sa kanila, at tumahang kahalili nila hanggang sa araw na ito:"
  },
  {
    "i": 4960,
    "b": 4,
    "c": 502,
    "r": 502,
    "o": 23,
    "t": "At ang mga Heveo na nangagsitahan sa mga nayon hanggang sa Gaza, ay nilipol ng mga Caftoreo na nangagmula sa Caftor, at tumahang kahalili nila.)"
  },
  {
    "i": 4961,
    "b": 4,
    "c": 502,
    "r": 502,
    "o": 24,
    "t": "Magsitindig kayo, kayo'y maglakbay, at magdaan kayo sa libis ng Arnon: narito, aking ibinigay sa iyong kamay si Sehon na Amorrheo, na hari sa Hesbon, at ang kaniyang lupain: pasimulan mong ariin, at kalabanin mo siya sa digma."
  },
  {
    "i": 4962,
    "b": 4,
    "c": 502,
    "r": 502,
    "o": 25,
    "t": "Sa araw na ito ay pasisimulan kong ilagay sa mga bayang nangasa silong ng buong langit, ang sindak sa iyo at ang takot sa iyo, na maririnig nila ang iyong kabantugan, at magsisipanginig, at mangahahapis, dahil sa iyo."
  },
  {
    "i": 4963,
    "b": 4,
    "c": 502,
    "r": 502,
    "o": 26,
    "t": "At ako'y nagsugo ng mga sugo mula sa ilang ng Cademoth kay Sehon na hari sa Hesbon na may mapayapang pananalita, na sinasabi,"
  },
  {
    "i": 4964,
    "b": 4,
    "c": 502,
    "r": 502,
    "o": 27,
    "t": "Paraanin mo ako sa iyong lupain: sa daan lamang ako lalakad, hindi ako liliko maging sa kanan ni sa kaliwa."
  },
  {
    "i": 4965,
    "b": 4,
    "c": 502,
    "r": 502,
    "o": 28,
    "t": "Pagbibilhan mo ako ng pagkain sa salapi, upang makakain ako, at bibigyan mo ako ng tubig sa salapi, upang makainom ako; paraanin mo lamang ako ng aking mga paa;"
  },
  {
    "i": 4966,
    "b": 4,
    "c": 502,
    "r": 502,
    "o": 29,
    "t": "Gaya ng ginawa sa akin ng mga anak ni Esau, na tumatahan sa Seir, at ng mga Moabita na tumatahan sa Ar; hanggang sa makatawid ako sa Jordan, sa lupaing sa amin ay ibinibigay ng Panginoon naming Dios."
  },
  {
    "i": 4967,
    "b": 4,
    "c": 502,
    "r": 502,
    "o": 30,
    "t": "Nguni't ayaw tayong paraanin ni Sehon na hari sa Hesbon sa lupa niya; sapagka't pinapagmatigas ng Panginoon mong Dios ang kaniyang diwa, at pinapagmatigas ang kaniyang puso, upang maibigay siya sa iyong kamay gaya sa araw na ito."
  },
  {
    "i": 4968,
    "b": 4,
    "c": 502,
    "r": 502,
    "o": 31,
    "t": "At sinabi sa akin ng Panginoon, Narito, aking pinasimulang ibigay sa harap mo si Sehon at ang kaniyang lupain: pasimulan mong ariin upang iyong mamana ang kaniyang lupain."
  },
  {
    "i": 4969,
    "b": 4,
    "c": 502,
    "r": 502,
    "o": 32,
    "t": "Nang magkagayo'y lumabas si Sehon laban sa atin, siya at ang buong bayan niya, sa pakikipagbaka sa Jahaz."
  },
  {
    "i": 4970,
    "b": 4,
    "c": 502,
    "r": 502,
    "o": 33,
    "t": "At ibinigay siya ng Panginoon nating Dios sa harap natin; at ating sinaktan siya, at ang kaniyang mga anak at ang kaniyang buong bayan."
  },
  {
    "i": 4971,
    "b": 4,
    "c": 502,
    "r": 502,
    "o": 34,
    "t": "At ating sinakop ang lahat niyang mga bayan nang panahong yaon, at ating lubos na nilipol ang bawa't bayan na tinatahanan, sangpu ng mga babae at ng mga bata; wala tayong itinira:"
  },
  {
    "i": 4972,
    "b": 4,
    "c": 502,
    "r": 502,
    "o": 35,
    "t": "Ang mga hayop lamang ang dinalang pinakasamsam, sangpu ng mga nasamsam sa mga bayan na ating sinakop."
  },
  {
    "i": 4973,
    "b": 4,
    "c": 502,
    "r": 502,
    "o": 36,
    "t": "Mula sa Aroer na nasa tabi ng libis ng Arnon at mula sa bayan na nasa libis, hanggang sa Galaad, ay wala tayong minataas na bayan: ibinigay na lahat sa harap natin ng Panginoon nating Dios:"
  },
  {
    "i": 4974,
    "b": 4,
    "c": 502,
    "r": 502,
    "o": 37,
    "t": "Sa lupain lamang ng mga anak ni Ammon hindi ka lumapit; sa buong pangpang ng ilog Jaboc at sa mga bayan ng lupaing maburol, at saan man na ipinagbawal sa atin ng Panginoon nating Dios."
  },
  {
    "i": 4975,
    "b": 4,
    "c": 503,
    "r": 503,
    "o": 1,
    "t": "Nang magkagayo'y pumihit tayo, at ating sinampa ang daang patungo sa Basan: at si Og na hari sa Basan ay lumabas laban sa atin, siya at ang buong bayan niya, sa pakikipagbaka sa Edrei."
  },
  {
    "i": 4976,
    "b": 4,
    "c": 503,
    "r": 503,
    "o": 2,
    "t": "At sinabi sa akin ng Panginoon, Huwag mong katakutan siya, sapagka't aking ibinigay sa iyong kamay siya, at ang kaniyang buong bayan, at ang kaniyang lupain; at iyong gagawin sa kaniya ang gaya ng iyong ginawa kay Sehon na hari ng mga Amorrheo, na tumahan sa Hesbon."
  },
  {
    "i": 4977,
    "b": 4,
    "c": 503,
    "r": 503,
    "o": 3,
    "t": "Gayon din ibinigay ng Panginoon nating Dios sa ating kamay si Og, na hari sa Basan, at ang buong bayan niya; at ating sinaktan siya hanggang sa walang natira sa kaniya."
  },
  {
    "i": 4978,
    "b": 4,
    "c": 503,
    "r": 503,
    "o": 4,
    "t": "At ating sinakop ang lahat niyang mga bayan nang panahong yaon; walang bayan na di sinakop natin sa kanila; anim na pung bayan ang buong lupain ng Argob, ang kaharian ni Og, sa Basan."
  },
  {
    "i": 4979,
    "b": 4,
    "c": 503,
    "r": 503,
    "o": 5,
    "t": "Ang lahat ng ito'y mga bayang nakukutaan ng matataas na kuta, na may mga pintuang-bayan at mga halang; bukod pa ang napakaraming mga bayan na walang kuta."
  },
  {
    "i": 4980,
    "b": 4,
    "c": 503,
    "r": 503,
    "o": 6,
    "t": "At ating lubos na nilipol, na gaya ng ating ginawa kay Sehon na hari sa Hesbon, na lubos nating nilipol bawa't bayan na tinatahanan, sangpu ng mga babae at ng mga bata."
  },
  {
    "i": 4981,
    "b": 4,
    "c": 503,
    "r": 503,
    "o": 7,
    "t": "Nguni't ang madlang kawan at ang nasamsam sa mga bayan ay ating dinala."
  },
  {
    "i": 4982,
    "b": 4,
    "c": 503,
    "r": 503,
    "o": 8,
    "t": "At ating sinakop ang lupain nang panahong yaon sa kamay ng dalawang hari ng mga Amorrheo na nasa dako roon ng Jordan, mula sa libis ng Arnon hanggang sa bundok ng Hermon;"
  },
  {
    "i": 4983,
    "b": 4,
    "c": 503,
    "r": 503,
    "o": 9,
    "t": "(Na siyang Hermon ay tinatawag ng mga taga Sidon na Sirion, at tinatawag ng mga Amorrheo na Senir):"
  },
  {
    "i": 4984,
    "b": 4,
    "c": 503,
    "r": 503,
    "o": 10,
    "t": "Lahat ng mga bayan ng kapatagan, at ang buong Galaad, at ang buong Basan, hanggang Salcha at Edrei, na mga bayan ng kaharian ni Og sa Basan."
  },
  {
    "i": 4985,
    "b": 4,
    "c": 503,
    "r": 503,
    "o": 11,
    "t": "(Sapagka't si Og lamang na hari sa Basan ang nalalabi sa natira sa mga Rephaim; narito, ang kaniyang higaan ay higaang bakal; wala ba ito sa Rabbath ng mga anak ni Ammon? siyam na siko ang haba niyaon at apat na siko ang luwang niyaon, ayon sa siko ng isang lalake)."
  },
  {
    "i": 4986,
    "b": 4,
    "c": 503,
    "r": 503,
    "o": 12,
    "t": "At ang lupaing ito'y ating sinakop na pinakaari nang panahong yaon; mula sa Aroer, na nasa tabi ng libis ng Arnon, at kalahati ng lupaing maburol ng Galaad, at ang mga bayan niyaon, ay aking ibinigay sa mga Rubenita at sa mga Gadita:"
  },
  {
    "i": 4987,
    "b": 4,
    "c": 503,
    "r": 503,
    "o": 13,
    "t": "At ang labis ng Galaad, at ang buong Basan, na kaharian ni Og, ay aking ibinigay sa kalahating lipi ni Manases; ang buong lupain ng Argob, sa makatuwid baga'y ang buong Basan. (Siya ring tinatawag na lupain ng mga Rephaim."
  },
  {
    "i": 4988,
    "b": 4,
    "c": 503,
    "r": 503,
    "o": 14,
    "t": "Sinakop ni Jair na anak ni Manases ang buong lupain ng Argob, hanggang sa hangganan ng mga Gessureo at ng mga Machateo; at mga tinawag niya ng Basan ayon sa kaniyang pangalang Havot-jair hanggang sa araw na ito.)"
  },
  {
    "i": 4989,
    "b": 4,
    "c": 503,
    "r": 503,
    "o": 15,
    "t": "At aking ibinigay ang Galaad kay Machir."
  },
  {
    "i": 4990,
    "b": 4,
    "c": 503,
    "r": 503,
    "o": 16,
    "t": "At sa mga Rubenita at sa mga Gadita ay aking ibinigay ang mula sa Galaad hanggang sa libis ng Arnon, na siyang kalahatian ng libis, na pinaka hangganan niyaon hanggang sa ilog Jaboc, na siyang hangganan ng mga anak ni Ammon;"
  },
  {
    "i": 4991,
    "b": 4,
    "c": 503,
    "r": 503,
    "o": 17,
    "t": "Pati ng Araba at ng Jordan at ng hangganan niyaon, mula sa Cinereth hanggang sa Dagat ng Araba na Dagat na Alat, sa ibaba ng gulod ng Pisga sa dakong silanganan."
  },
  {
    "i": 4992,
    "b": 4,
    "c": 503,
    "r": 503,
    "o": 18,
    "t": "At kayo'y aking inutusan nang panahong yaon, na sinasabi, Ibinigay sa inyo ng Panginoon ninyong Dios ang lupaing ito upang ariin: kayo'y daraang may sakbat sa harap ng inyong mga kapatid na mga anak ni Israel, lahat ng taong matapang."
  },
  {
    "i": 4993,
    "b": 4,
    "c": 503,
    "r": 503,
    "o": 19,
    "t": "Nguni't ang inyong mga asawa at ang inyong mga bata, at ang inyong mga hayop, (aking talastas na kayo'y mayroong maraming hayop), ay mangatitira sa inyong mga bayan na aking ibinigay sa inyo;"
  },
  {
    "i": 4994,
    "b": 4,
    "c": 503,
    "r": 503,
    "o": 20,
    "t": "Hanggang sa bigyan ng Panginoon ng kapahingahan ang inyong mga kapatid, na gaya ninyo, at kanilang ariin naman ang lupain na ibinigay sa kanila ng Panginoon ninyong Dios, sa dako roon ng Jordan; kung magkagayon ay babalik ang bawa't lalake sa inyo sa kaniyang pag-aari, na aking ibinigay sa inyo."
  },
  {
    "i": 4995,
    "b": 4,
    "c": 503,
    "r": 503,
    "o": 21,
    "t": "At aking iniutos kay Josue nang panahong yaon, na sinasabi, Nakita ng iyong mga mata ang lahat ng ginawa ng Panginoon mong Dios sa dalawang haring ito; gayon ang gagawin ng Panginoon sa lahat ng mga kahariang iyong daraanan."
  },
  {
    "i": 4996,
    "b": 4,
    "c": 503,
    "r": 503,
    "o": 22,
    "t": "Huwag kayong matakot sa kanila: sapagka't ipinakikipaglaban kayo ng Panginoon ninyong Dios."
  },
  {
    "i": 4997,
    "b": 4,
    "c": 503,
    "r": 503,
    "o": 23,
    "t": "At ako'y dumalangin sa Panginoon nang panahong yaon, na sinasabi,"
  },
  {
    "i": 4998,
    "b": 4,
    "c": 503,
    "r": 503,
    "o": 24,
    "t": "Oh Panginoong Dios, iyong minulang ipinakilala sa iyong lingkod ang iyong kadakilaan at ang iyong kamay na makapangyarihan: ano ngang Dios sa langit o sa lupa ang makagagawa ng ayon sa iyong mga gawa, at ayon sa iyong mga makapangyarihang kilos?"
  },
  {
    "i": 4999,
    "b": 4,
    "c": 503,
    "r": 503,
    "o": 25,
    "t": "Paraanin mo nga ako, isinasamo ko sa iyo, at aking makita ang mabuting lupain na nasa dako roon ng Jordan, yaong mainam na bundok, at ang Libano."
  }
]
