[
  {
    "i": 5300,
    "b": 4,
    "c": 514,
    "r": 514,
    "o": 11,
    "t": "Sa lahat ng ibong malinis ay makakakain kayo."
  },
  {
    "i": 5301,
    "b": 4,
    "c": 514,
    "r": 514,
    "o": 12,
    "t": "Nguni't ang mga ito'y hindi ninyo makakain: ang aguila, at ang aguilang dumudurog ng mga buto, at ang aguilang dagat;"
  },
  {
    "i": 5302,
    "b": 4,
    "c": 514,
    "r": 514,
    "o": 13,
    "t": "At ang ixio, at ang halkon, at ang lawin ayon sa kaniyang pagkalawin;"
  },
  {
    "i": 5303,
    "b": 4,
    "c": 514,
    "r": 514,
    "o": 14,
    "t": "At lahat na uwak ayon sa kanilang pagkauwak;"
  },
  {
    "i": 5304,
    "b": 4,
    "c": 514,
    "r": 514,
    "o": 15,
    "t": "At ang avestruz, at ang chotacabras, at ang graviota, at ang lawin ayon sa kaniyang pagkalawin;"
  },
  {
    "i": 5305,
    "b": 4,
    "c": 514,
    "r": 514,
    "o": 16,
    "t": "Ang munting kuwago, at ang malaking kuwago, at ang kuwagong tila may sungay;"
  },
  {
    "i": 5306,
    "b": 4,
    "c": 514,
    "r": 514,
    "o": 17,
    "t": "At ang pelikano, at ang buitre, at ang somormuho;"
  },
  {
    "i": 5307,
    "b": 4,
    "c": 514,
    "r": 514,
    "o": 18,
    "t": "At ang ciguena at ang tagak, ayon sa kanilang pagkatagak; at ang abubilla, at ang kabagkabag."
  },
  {
    "i": 5308,
    "b": 4,
    "c": 514,
    "r": 514,
    "o": 19,
    "t": "At lahat ng may pakpak na umuusad, ay marumi sa inyo: hindi kakanin."
  },
  {
    "i": 5309,
    "b": 4,
    "c": 514,
    "r": 514,
    "o": 20,
    "t": "Sa lahat ng ibong malinis ay kayo'y makakakain."
  },
  {
    "i": 5310,
    "b": 4,
    "c": 514,
    "r": 514,
    "o": 21,
    "t": "Huwag kayong kakain ng anomang bagay na namatay sa sarili: iyong maibibigay sa taga ibang bayang nasa loob ng iyong mga pintuang-daan, upang kaniyang kanin; o iyong maipagbibili sa taga ibang bayan: sapagka't ikaw ay isang banal na bayan sa Panginoon mong Dios. Huwag mong lulutuin ang guyang kambing sa gatas ng kaniyang ina."
  },
  {
    "i": 5311,
    "b": 4,
    "c": 514,
    "r": 514,
    "o": 22,
    "t": "Iyo ngang pagsasangpuing bahagi ang lahat na bunga ng iyong binhi na nanggagaling taontaon sa iyong bukid."
  },
  {
    "i": 5312,
    "b": 4,
    "c": 514,
    "r": 514,
    "o": 23,
    "t": "At iyong kakanin sa harap ng Panginoon mong Dios, sa dakong kaniyang pipiliin na patatahanan sa kaniyang pangalan, ang ikasangpung bahagi ng iyong trigo, ng iyong alak at ng iyong langis, at ang mga panganay sa iyong bakahan at sa iyong kawan; upang magaral kang matakot sa Panginoon mong Dios na palagi."
  },
  {
    "i": 5313,
    "b": 4,
    "c": 514,
    "r": 514,
    "o": 24,
    "t": "At kung ang daan ay totoong mahaba sa ganang iyo, na ano pa't hindi mo madadala, sapagka't totoong malayo sa iyo ang dako, na pipiliin ng Panginoon mong Dios na paglalagyan ng kaniyang pangalan, pagka ikaw ay pagpapalain ng Panginoon mong Dios:"
  },
  {
    "i": 5314,
    "b": 4,
    "c": 514,
    "r": 514,
    "o": 25,
    "t": "Ay iyo ngang sasalapiin, at iyong itatali ang salapi sa iyong kamay at paroroon ka sa dakong pipiliin ng Panginoon mong Dios:"
  },
  {
    "i": 5315,
    "b": 4,
    "c": 514,
    "r": 514,
    "o": 26,
    "t": "At iyong gugulin ang salapi sa anomang nasain mo sa mga baka, o sa mga tupa, o sa alak, o sa matapang na inumin, o sa anomang nasain ng iyong kaluluwa: at iyong kakanin doon sa harap ng Panginoon mong Dios, at ikaw ay magagalak, ikaw at ang iyong sangbahayan;"
  },
  {
    "i": 5316,
    "b": 4,
    "c": 514,
    "r": 514,
    "o": 27,
    "t": "At ang Levita na nasa loob ng iyong mga pintuang-daan, ay huwag mong pababayaan: sapagka't siya'y walang bahagi ni mana na kasama mo."
  },
  {
    "i": 5317,
    "b": 4,
    "c": 514,
    "r": 514,
    "o": 28,
    "t": "Sa katapusan ng bawa't tatlong taon ay iyong kukunin ang buong ikasangpung bahagi ng iyong bunga ng taong yaon, at iyong ilalagay sa loob ng iyong mga pintuang-daan:"
  },
  {
    "i": 5318,
    "b": 4,
    "c": 514,
    "r": 514,
    "o": 29,
    "t": "At ang Levita, sapagka't siya'y walang bahagi ni mana na kasama mo, at ang taga ibang bayan, at ang ulila, at ang babaing bao, na nangasa loob ng iyong mga pintuang-daan, ay magsisiparoon at magsisikain at mangabubusog; upang pagpalain ka ng Panginoon mong Dios sa lahat ng gawa ng iyong kamay sa iyong ginagawa."
  },
  {
    "i": 5319,
    "b": 4,
    "c": 515,
    "r": 515,
    "o": 1,
    "t": "Sa katapusan ng bawa't pitong taon ay magpapatawad ka ng iyong mga pautang."
  },
  {
    "i": 5320,
    "b": 4,
    "c": 515,
    "r": 515,
    "o": 2,
    "t": "At ito ang paraan ng pagpapatawad: bawa't may pautang ay magpapatawad ng kaniyang ipinautang sa kaniyang kapuwa; huwag niyang sisingilin sa kaniyang kapuwa, at sa kaniyang kapatid; sapagka't ang pagpapatawad ng Panginoon ay ipinahayag."
  },
  {
    "i": 5321,
    "b": 4,
    "c": 515,
    "r": 515,
    "o": 3,
    "t": "Sa isang taga ibang lupa ay iyong masisingil; nguni't anomang tinatangkilik mo na nasa iyong kapatid ay ipatatawad ng iyong kamay."
  },
  {
    "i": 5322,
    "b": 4,
    "c": 515,
    "r": 515,
    "o": 4,
    "t": "Nguni't hindi magkakadukha sa iyo (sapagka't pagpapalain ka nga ng Panginoon sa lupain na ibinibigay sa iyo ng Panginoon mong Dios na pinakamana upang iyong ariin),"
  },
  {
    "i": 5323,
    "b": 4,
    "c": 515,
    "r": 515,
    "o": 5,
    "t": "Kung iyong didinggin lamang na masikap ang tinig ng Panginoon mong Dios, na isagawa ang buong utos na ito na aking iniuutos sa iyo sa araw na ito."
  },
  {
    "i": 5324,
    "b": 4,
    "c": 515,
    "r": 515,
    "o": 6,
    "t": "Sapagka't pagpapalain ka ng Panginoon mong Dios, na gaya ng ipinangako niya sa iyo: at ikaw ay magpapautang sa maraming bansa, nguni't hindi ka mangungutang; at ikaw ay magpupuno sa maraming bansa, nguni't hindi ka nila pagpupunuan."
  },
  {
    "i": 5325,
    "b": 4,
    "c": 515,
    "r": 515,
    "o": 7,
    "t": "Kung magkaroon sa iyo ng isang dukha, na isa sa iyong mga kapatid, na nasa loob ng iyong mga pintuang-daan sa iyong lupaing ibinibigay sa iyo ng Panginoon mong Dios, ay huwag mong pagmamatigasin ang iyong puso, ni pagtitikuman ng iyong kamay ang iyong dukhang kapatid:"
  },
  {
    "i": 5326,
    "b": 4,
    "c": 515,
    "r": 515,
    "o": 8,
    "t": "Kundi iyo ngang bubukhin ang iyong kamay sa kaniya, at iyo ngang pauutangin siya ng sapat sa kaniyang kailangan sa kaniyang kinakailangan."
  },
  {
    "i": 5327,
    "b": 4,
    "c": 515,
    "r": 515,
    "o": 9,
    "t": "Pagingatan mong huwag magkaroon ng masamang pagiisip sa iyong puso, na iyong sabihin, Ang ikapitong taon, na taon ng pagpapatawad, ay malapit na; at ang iyong mata'y magmasama laban sa iyong dukhang kapatid at hindi mo siya bigyan; at siya'y dumaing sa Panginoon laban sa iyo, at maging kasalanan sa iyo."
  },
  {
    "i": 5328,
    "b": 4,
    "c": 515,
    "r": 515,
    "o": 10,
    "t": "Siya nga'y bibigyan mo, at ang iyong puso'y huwag magdamdam pagka binibigyan mo siya; sapagka't dahil sa bagay na ito'y pagpapalain ka ng Panginoon mong Dios sa lahat ng iyong gawa, at sa lahat ng hipuin ng iyong kamay."
  },
  {
    "i": 5329,
    "b": 4,
    "c": 515,
    "r": 515,
    "o": 11,
    "t": "Sapagka't hindi mawawalan ng dukha sa lupain kailan man: kaya't aking iniutos sa iyo, na aking sinasabi, Bubukhin mo nga ang iyong kamay sa iyong kapatid, sa nagkakailangan sa iyo, at sa dukha mo, sa iyong lupain."
  },
  {
    "i": 5330,
    "b": 4,
    "c": 515,
    "r": 515,
    "o": 12,
    "t": "Kung ang iyong kapatid, na Hebreong lalake o babae, ay ipagbili sa iyo, at maglingkod sa iyong anim na taon; sa ikapitong taon nga ay iyong papagpapaalaming laya sa iyo."
  },
  {
    "i": 5331,
    "b": 4,
    "c": 515,
    "r": 515,
    "o": 13,
    "t": "At pagka iyong papagpapaalaming laya sa iyo, ay huwag mo siyang papagpapaalaming walang dala:"
  },
  {
    "i": 5332,
    "b": 4,
    "c": 515,
    "r": 515,
    "o": 14,
    "t": "Iyo siyang papagbabaunin na may kasaganaan ng bunga ng iyong kawan, at ng iyong giikan, at ng iyong pisaan ng ubas, kung paano ang ipinagpala sa iyo ng Panginoon mong Dios, ay bibigyan mo siya."
  },
  {
    "i": 5333,
    "b": 4,
    "c": 515,
    "r": 515,
    "o": 15,
    "t": "At iyong aalalahanin na ikaw ay alipin sa lupain ng Egipto, at tinubos ka ng Panginoon mong Dios: kaya't iniuutos ko sa iyo ngayon ang bagay na ito."
  },
  {
    "i": 5334,
    "b": 4,
    "c": 515,
    "r": 515,
    "o": 16,
    "t": "At mangyayari, na kung sabihin niya sa iyo, Hindi ako aalis sa iyo; sapagka't iniibig ka niya at ang iyong bahay, sapagka't kinalulugdan mo siya;"
  },
  {
    "i": 5335,
    "b": 4,
    "c": 515,
    "r": 515,
    "o": 17,
    "t": "At kukuha ka nga ng isang pangbutas at ibutas mo sa kaniyang tainga sa pintuan, at siya'y magiging iyong alipin magpakailan man. At sa iyong aliping babae man ay gayon din ang iyong gagawin."
  },
  {
    "i": 5336,
    "b": 4,
    "c": 515,
    "r": 515,
    "o": 18,
    "t": "Huwag mong mamabigatin, pagka iyong papagpapaalaming laya sa iyo: sapagka't ibayo ng kaupahang magpapaupa ang kaniyang ipinaglingkod sa iyo sa anim na taon: at pagpapalain ka ng Panginoon mong Dios sa lahat ng iyong ginagawa."
  },
  {
    "i": 5337,
    "b": 4,
    "c": 515,
    "r": 515,
    "o": 19,
    "t": "Lahat ng panganay na lalake na ipinanganak sa iyong bakahan, at sa iyong kawan ay iyong itatalaga sa Panginoon mong Dios: huwag mong pagagawin ang panganay ng iyong baka, ni huwag mong gugupitan ang panganay ng iyong kawan."
  },
  {
    "i": 5338,
    "b": 4,
    "c": 515,
    "r": 515,
    "o": 20,
    "t": "Iyong kakanin sa harap ng Panginoon mong Dios taontaon sa dakong pipiliin ng Panginoon, kakanin mo, at ng iyong mga sangbahayan."
  },
  {
    "i": 5339,
    "b": 4,
    "c": 515,
    "r": 515,
    "o": 21,
    "t": "At kung may anomang kapintasan, na pilay o bulag, anomang masamang kapintasan, ay huwag mong ihahain sa Panginoon mong Dios."
  },
  {
    "i": 5340,
    "b": 4,
    "c": 515,
    "r": 515,
    "o": 22,
    "t": "Iyong kakanin sa loob ng iyong mga pintuang-daan: ang marumi at ang malinis ay kapuwa kakain, na gaya ng maliit na usa at gaya ng malaking usa."
  },
  {
    "i": 5341,
    "b": 4,
    "c": 515,
    "r": 515,
    "o": 23,
    "t": "Huwag mo lamang kakanin ang dugo niyaon; iyong ibubuhos sa ibabaw ng lupa na parang tubig."
  },
  {
    "i": 5342,
    "b": 4,
    "c": 516,
    "r": 516,
    "o": 1,
    "t": "Magdidiwang ka sa buwan ng Abib, at ipangingilin ang paskua sa Panginoon mong Dios: sapagka't sa buwan ng Abib inilabas ka ng Panginoon mong Dios sa Egipto sa gabi."
  },
  {
    "i": 5343,
    "b": 4,
    "c": 516,
    "r": 516,
    "o": 2,
    "t": "At iyong ihahain ang paskua sa Panginoon mong Dios, ang sa kawan at sa bakahan, sa dakong pipiliin ng Panginoon na patatahanan sa kaniyang pangalan."
  },
  {
    "i": 5344,
    "b": 4,
    "c": 516,
    "r": 516,
    "o": 3,
    "t": "Huwag kang kakain sa paskua ng tinapay na may lebadura; pitong araw na kakanin mo sa paskua ang tinapay na walang lebadura, ang tinapay ng pagkapighati; sapagka't umalis kang madalian sa lupain ng Egipto: upang iyong maalaala ang araw na inialis mo sa lupain ng Egipto sa lahat ng mga araw ng iyong buhay."
  },
  {
    "i": 5345,
    "b": 4,
    "c": 516,
    "r": 516,
    "o": 4,
    "t": "At pitong araw na walang makikitang lebadura sa iyo, sa lahat ng iyong mga hangganan; ni sa anomang karne na iyong ihahain sa unang araw sa paglubog ng araw ay walang maiiwan sa buong gabi, hanggang sa umaga;"
  },
  {
    "i": 5346,
    "b": 4,
    "c": 516,
    "r": 516,
    "o": 5,
    "t": "Hindi mo maihahain ang paskua sa loob ng alin man sa iyong mga pintuang-daan, na ibinibigay sa iyo ng Panginoon mong Dios:"
  },
  {
    "i": 5347,
    "b": 4,
    "c": 516,
    "r": 516,
    "o": 6,
    "t": "Kundi sa dakong pipiliin ng Panginoon mong Dios na patatahanan sa kaniyang pangalan, ay doon mo ihahain ang paskua sa pagtatakip silim, sa paglubog ng araw, sa panahon na iyong inialis sa Egipto."
  },
  {
    "i": 5348,
    "b": 4,
    "c": 516,
    "r": 516,
    "o": 7,
    "t": "At iyong iihawin at kakanin sa dakong pipiliin ng Panginoon mong Dios; at ikaw ay babalik sa kinaumagahan, at uuwi sa iyong mga tolda."
  },
  {
    "i": 5349,
    "b": 4,
    "c": 516,
    "r": 516,
    "o": 8,
    "t": "Anim na araw na kakain ka ng tinapay na walang lebadura: at sa ikapitong araw ay magkakaroon ka ng takdang pagpupulong sa Panginoon mong Dios: huwag kang gagawa ng anomang gawa sa araw na iyan."
  },
  {
    "i": 5350,
    "b": 4,
    "c": 516,
    "r": 516,
    "o": 9,
    "t": "Pitong sanglinggo ang iyong bibilangin sa iyo: mula sa iyong pagpapasimulang isuot ang panggapas sa mga nakatayong trigo ay magpapasimula kang bumilang ng pitong sanglinggo."
  },
  {
    "i": 5351,
    "b": 4,
    "c": 516,
    "r": 516,
    "o": 10,
    "t": "At iyong ipagdidiwang ang kapistahan ng mga sanglinggo sa Panginoon mong Dios na may dulot ng kusang handog ng iyong kamay, na iyong ibibigay, ayon sa ipinagpala sa iyo ng Panginoon mong Dios:"
  },
  {
    "i": 5352,
    "b": 4,
    "c": 516,
    "r": 516,
    "o": 11,
    "t": "At ikaw ay magagalak sa harap ng Panginoon mong Dios, ikaw at ang iyong anak na lalake at babae, at ang iyong aliping lalake at babae, at ang Levita na nasa loob ng iyong mga pintuang-daan, at ang taga ibang bayan, at ang ulila, at ang babaing bao, na nasa gitna mo, sa dakong pipiliin ng Panginoon mong Dios na patatahanan sa kaniyang pangalan."
  },
  {
    "i": 5353,
    "b": 4,
    "c": 516,
    "r": 516,
    "o": 12,
    "t": "At iyong aalalahanin na ikaw ay naging alipin sa Egipto: at iyong gaganapin at gagawin ang mga palatuntunang ito."
  },
  {
    "i": 5354,
    "b": 4,
    "c": 516,
    "r": 516,
    "o": 13,
    "t": "Iyong ipagdidiwang na pitong araw ang kapistahan ng mga tabernakulo, pagkatapos na makamalig mo ang aning mula sa iyong giikan at sa iyong pisaan ng ubas:"
  },
  {
    "i": 5355,
    "b": 4,
    "c": 516,
    "r": 516,
    "o": 14,
    "t": "At ikaw ay magagalak sa iyong pagpipista, ikaw, at ang iyong anak na lalake at babae, at ang iyong aliping lalake at babae, at ang Levita, at ang taga ibang bayan, at ang ulila, at ang babaing bao, na nasa loob ng iyong mga pintuang-daan."
  },
  {
    "i": 5356,
    "b": 4,
    "c": 516,
    "r": 516,
    "o": 15,
    "t": "Pitong araw na ipagdidiwang mo ang pista sa Panginoon mong Dios sa dakong pipiliin ng Panginoon: sapagka't pagpapalain ka ng Panginoon mong Dios sa lahat ng iyong kinikita, at sa lahat ng gawa ng iyong mga kamay, at ikaw ay lubos na magagalak."
  },
  {
    "i": 5357,
    "b": 4,
    "c": 516,
    "r": 516,
    "o": 16,
    "t": "Makaitlo sa isang taon na ang iyong mga lalake ay magsisiharap sa Panginoon mong Dios, sa dakong kaniyang pipiliin; sa kapistahan ng tinapay na walang lebadura, at sa kapistahan ng mga sanglinggo, at sa kapistahan ng mga tabernakulo: at huwag silang haharap na walang dala sa Panginoon:"
  },
  {
    "i": 5358,
    "b": 4,
    "c": 516,
    "r": 516,
    "o": 17,
    "t": "Bawa't lalake ay magbibigay ng kaniyang kaya, ayon sa pagpapala na ibinigay sa iyo ng Panginoon mong Dios."
  },
  {
    "i": 5359,
    "b": 4,
    "c": 516,
    "r": 516,
    "o": 18,
    "t": "Maghahalal ka sa iyo ng mga hukom at ng mga pinuno sa lahat ng iyong mga pintuang-daan, na ibinibigay sa iyo ng Panginoon mong Dios, ayon sa iyong mga lipi: at sila'y hahatol sa bayan ng matuwid na paghatol."
  },
  {
    "i": 5360,
    "b": 4,
    "c": 516,
    "r": 516,
    "o": 19,
    "t": "Huwag kang magliliko ng paghatol; huwag kang tatangi ng mga pagkatao: ni kukuha ng suhol; sapagka't ang suhol ay bumubulag ng mga mata ng marunong, at nagliliko ng mga salita ng matuwid."
  },
  {
    "i": 5361,
    "b": 4,
    "c": 516,
    "r": 516,
    "o": 20,
    "t": "Susundin mo ang tunay na katuwidtuwiran, upang mabuhay ka at manahin mo ang lupain na ibinibigay sa iyo ng Panginoon mong Dios."
  },
  {
    "i": 5362,
    "b": 4,
    "c": 516,
    "r": 516,
    "o": 21,
    "t": "Huwag kang magtatanim sa iyo ng Asera ng anomang kahoy sa siping ng dambana ng Panginoon mong Dios, na gagawin mo para sa iyo."
  },
  {
    "i": 5363,
    "b": 4,
    "c": 516,
    "r": 516,
    "o": 22,
    "t": "Ni magtatayo ka para sa iyo ng pinakaalaalang haligi; na kinapopootan ng Panginoon mong Dios."
  },
  {
    "i": 5364,
    "b": 4,
    "c": 517,
    "r": 517,
    "o": 1,
    "t": "Huwag kang maghahain sa Panginoon mong Dios ng baka o tupa, na may dungis o anomang kapintasan; sapagka't yao'y isang karumaldumal sa Panginoon mong Dios."
  },
  {
    "i": 5365,
    "b": 4,
    "c": 517,
    "r": 517,
    "o": 2,
    "t": "Kung may masusumpungan sa gitna mo, sa loob ng alin man sa iyong mga pintuang-daan, na ibinigay sa iyo ng Panginoon mong Dios, ang lalake o babae na gumagawa ng kasamaan sa paningin ng Panginoon mong Dios, sa pagsalangsang sa kaniyang tipan,"
  },
  {
    "i": 5366,
    "b": 4,
    "c": 517,
    "r": 517,
    "o": 3,
    "t": "At yumaon at naglingkod sa ibang mga dios, at sumamba sa kanila, o sa araw, o sa buwan, o sa anomang natatanaw sa langit na hindi ko iniutos;"
  },
  {
    "i": 5367,
    "b": 4,
    "c": 517,
    "r": 517,
    "o": 4,
    "t": "At maisaysay sa iyo, at iyong mabalitaan; ay iyo ngang sisiyasating masikap; at, narito, kung totoo, at ang bagay ay tunay, na ang gayong karumaldumal ay nagawa sa Israel,"
  },
  {
    "i": 5368,
    "b": 4,
    "c": 517,
    "r": 517,
    "o": 5,
    "t": "Ay iyo ngang ilalabas ang lalake o babaing yaon, na gumawa nitong bagay na kasamaan, sa iyong mga pintuang-daan, sa makatuwid baga'y ang lalake o babae; at iyong babatuhin sila ng mga bato, hanggang sila'y mamatay."
  },
  {
    "i": 5369,
    "b": 4,
    "c": 517,
    "r": 517,
    "o": 6,
    "t": "Sa bibig ng dalawang saksi, o ng tatlong saksi ay papatayin ang dapat mamatay; sa bibig ng isang saksi ay hindi siya papatayin."
  },
  {
    "i": 5370,
    "b": 4,
    "c": 517,
    "r": 517,
    "o": 7,
    "t": "Ang kamay ng mga saksi ay siyang unang papatay sa kaniya at pagkatapos ang kamay ng buong bayan. Ganito mo aalisin ang kasamaan sa gitna mo."
  },
  {
    "i": 5371,
    "b": 4,
    "c": 517,
    "r": 517,
    "o": 8,
    "t": "Kung magkakaroon ng totoong mahirap na bagay sa iyo sa paghatol, na dugo't dugo, usap at usap, at bugbog at bugbog, na bagay na pagkakaalit sa loob ng iyong mga pintuang-daan, ikaw nga'y titindig at sasampa sa dakong pipiliin ng Panginoon mong Dios;"
  },
  {
    "i": 5372,
    "b": 4,
    "c": 517,
    "r": 517,
    "o": 9,
    "t": "At ikaw ay paroroon sa mga saserdote na mga Levita, at sa magiging hukom sa mga araw na yaon: at iyong sisiyasatin; at kanilang ipakikilala sa iyo ang hatol ng kahatulan."
  },
  {
    "i": 5373,
    "b": 4,
    "c": 517,
    "r": 517,
    "o": 10,
    "t": "At iyong gagawin ayon sa tinig ng hatol, na kanilang ipakikilala sa iyo mula sa dakong yaon na pipiliin ng Panginoon; at iyong isasagawa ayon sa lahat na kanilang ituturo sa iyo:"
  },
  {
    "i": 5374,
    "b": 4,
    "c": 517,
    "r": 517,
    "o": 11,
    "t": "Ayon sa tinig ng kautusan na kanilang ituturo sa iyo, at ayon sa kahatulan na kanilang isasaysay sa iyo, ay gagawin mo: huwag kang liliko sa hatol na kanilang ipakikilala sa iyo, maging sa kanan o sa kaliwa man."
  },
  {
    "i": 5375,
    "b": 4,
    "c": 517,
    "r": 517,
    "o": 12,
    "t": "At ang tao na gumawa ng pagpapalalo, sa di pakikinig sa saserdote na tumatayo upang mangasiwa doon sa harap ng Panginoon mong Dios, o sa hukom, ay papatayin nga ang taong yaon: at iyong aalisin ang kasamaan sa Israel."
  },
  {
    "i": 5376,
    "b": 4,
    "c": 517,
    "r": 517,
    "o": 13,
    "t": "At maririnig ng buong bayan at matatakot, at di na gagawa pa ng pagpapalalo."
  },
  {
    "i": 5377,
    "b": 4,
    "c": 517,
    "r": 517,
    "o": 14,
    "t": "Pagka ikaw ay dumating sa lupain na ibinibigay sa iyo ng Panginoon mong Dios, at iyong aariin, at iyong tatahanan; at iyong sasabihin, Ako'y maglalagay ng isang hari sa akin gaya ng lahat ng mga bansang nasa palibot ko;"
  },
  {
    "i": 5378,
    "b": 4,
    "c": 517,
    "r": 517,
    "o": 15,
    "t": "Ay ilalagay mo ngang hari sa iyo, yaong pipiliin ng Panginoon mong Dios: na isa sa iyong mga kapatid ang ilalagay mong hari sa iyo: hindi mo mailalagay sa iyo ang isang taga ibang bayan, na hindi mo kapatid."
  },
  {
    "i": 5379,
    "b": 4,
    "c": 517,
    "r": 517,
    "o": 16,
    "t": "Huwag lamang siyang magpaparami ng mga kabayo, ni pababalikin niya ang bayan sa Egipto, upang siya'y makapagparami ng mga kabayo: sapagka't sinabi sa inyo ng Panginoon, Huwag na ninyong babalikan mula ngayon ang daang yaon."
  },
  {
    "i": 5380,
    "b": 4,
    "c": 517,
    "r": 517,
    "o": 17,
    "t": "Ni huwag siyang magpaparami ng mga asawa, upang huwag maligaw ang kaniyang puso: ni huwag siyang magpaparami ng pilak at ginto."
  },
  {
    "i": 5381,
    "b": 4,
    "c": 517,
    "r": 517,
    "o": 18,
    "t": "At mangyayari, na pagka siya'y luluklok sa luklukan ng kaniyang kaharian, ay kaniyang susulatin ang isang salin ng kautusang ito sa isang aklat, na nasa harap ng mga saserdote na mga Levita:"
  },
  {
    "i": 5382,
    "b": 4,
    "c": 517,
    "r": 517,
    "o": 19,
    "t": "At mamamalagi sa kaniya, at kaniyang babasahin sa lahat ng mga araw ng kaniyang buhay: upang siya'y magaral na matakot sa Panginoon niyang Dios, upang isagawa ang lahat ng mga salita ng kautusang ito at ng mga palatuntunang ito;"
  },
  {
    "i": 5383,
    "b": 4,
    "c": 517,
    "r": 517,
    "o": 20,
    "t": "Upang ang kaniyang puso ay huwag magmataas sa kaniyang mga kapatid at siya'y huwag maligaw sa utos, maging sa kanan, o sa kaliwa: upang kaniyang maparami ang kaniyang mga araw sa kaniyang kaharian, niya, at ng kaniyang mga anak sa gitna ng Israel."
  },
  {
    "i": 5384,
    "b": 4,
    "c": 518,
    "r": 518,
    "o": 1,
    "t": "Ang mga saserdote na mga Levita, ang buong lipi ni Levi, ay hindi magkakaroon ng bahagi ni mana na kasama ng Israel; sila'y kakain ng mga handog sa Panginoon na pinaraan sa apoy, at ng kaniyang mana."
  },
  {
    "i": 5385,
    "b": 4,
    "c": 518,
    "r": 518,
    "o": 2,
    "t": "At sila'y hindi magkakaroon ng mana na kasama ng kanilang mga kapatid; ang Panginoon ang kanilang mana, gaya ng sinalita niya sa kanila."
  },
  {
    "i": 5386,
    "b": 4,
    "c": 518,
    "r": 518,
    "o": 3,
    "t": "At ito ang magiging karampatan ng mga saserdote sa bayan, sa kanila na naghahandog ng hain, maging baka o tupa, na kanilang ibibigay sa saserdote ang balikat, at ang dalawang pisngi, at ang sikmura."
  },
  {
    "i": 5387,
    "b": 4,
    "c": 518,
    "r": 518,
    "o": 4,
    "t": "Ang mga unang bunga ng iyong trigo, ng iyong alak, at ng iyong langis, at ang unang balahibo ng iyong mga tupa, ay ibibigay mo sa kaniya."
  },
  {
    "i": 5388,
    "b": 4,
    "c": 518,
    "r": 518,
    "o": 5,
    "t": "Sapagka't pinili siya ng Panginoon mong Dios sa lahat ng iyong mga lipi, upang tumayong mangasiwa sa pangalan ng Panginoon, siya at ang kaniyang mga anak magpakailan man."
  },
  {
    "i": 5389,
    "b": 4,
    "c": 518,
    "r": 518,
    "o": 6,
    "t": "At kung ang isang Levita ay umalis sa alinman sa iyong mga pintuang-daan ng buong Israel na kaniyang pinakikipamayanan at pumaroon ng buong nasa ng kaniyang kaluluwa sa dakong pipiliin ng Panginoon;"
  },
  {
    "i": 5390,
    "b": 4,
    "c": 518,
    "r": 518,
    "o": 7,
    "t": "Ay mangangasiwa nga siya sa pangalan ng Panginoon niyang Dios, na gaya ng ginagawa ng lahat ng kaniyang mga kapatid na mga Levita, na tumatayo roon sa harap ng Panginoon."
  },
  {
    "i": 5391,
    "b": 4,
    "c": 518,
    "r": 518,
    "o": 8,
    "t": "Sila'y magkakaroon ng magkakaparehong bahagi na kakanin, bukod sa magmumula sa pinagbilhan sa pamana ng kaniyang ama."
  },
  {
    "i": 5392,
    "b": 4,
    "c": 518,
    "r": 518,
    "o": 9,
    "t": "Pagpasok mo sa lupain na ibinibigay sa iyo ng Panginoon mong Dios, ay huwag kang magaaral gumawa ng ayon sa mga karumaldumal ng mga bansang yaon."
  },
  {
    "i": 5393,
    "b": 4,
    "c": 518,
    "r": 518,
    "o": 10,
    "t": "Huwag makakasumpong sa iyo ng sinomang nagpaparaan sa apoy ng kaniyang anak na lalake o babae, o nanghuhula o nagmamasid ng mga pamahiin o enkantador, o manggagaway,"
  },
  {
    "i": 5394,
    "b": 4,
    "c": 518,
    "r": 518,
    "o": 11,
    "t": "O enkantador ng mga ahas, o nakikipagsanggunian sa mga masamang espiritu, o mahiko, o sumasangguni sa mga patay."
  },
  {
    "i": 5395,
    "b": 4,
    "c": 518,
    "r": 518,
    "o": 12,
    "t": "Sapagka't sinomang gumagawa ng mga bagay na ito ay karumaldumal sa Panginoon: at dahil sa mga karumaldumal na ito ay pinalalayas sila ng Panginoon mong Dios sa harap mo."
  },
  {
    "i": 5396,
    "b": 4,
    "c": 518,
    "r": 518,
    "o": 13,
    "t": "Ikaw ay magpapakasakdal sa Panginoon mong Dios."
  },
  {
    "i": 5397,
    "b": 4,
    "c": 518,
    "r": 518,
    "o": 14,
    "t": "Sapagka't ang mga bansang ito, na iyong aariin, ay nakikinig sa kanila na nagmamasid ng mga pamahiin, at sa mga manghuhula: nguni't tungkol sa iyo, ay hindi pumayag ang Panginoon mong Dios na gawin mo."
  },
  {
    "i": 5398,
    "b": 4,
    "c": 518,
    "r": 518,
    "o": 15,
    "t": "Palilitawin sa iyo ng Panginoon mong Dios ang isang propeta sa gitna mo, sa iyong mga kapatid, na gaya ko; sa kaniya kayo makikinig;"
  },
  {
    "i": 5399,
    "b": 4,
    "c": 518,
    "r": 518,
    "o": 16,
    "t": "Ayon sa lahat ng iyong ninasa sa Panginoon mong Dios sa Horeb, sa araw ng kapulungan, na sinasabi, Huwag mong iparinig uli sa akin ang tinig ng Panginoon kong Dios, ni ipakita pa sa akin itong dakilang apoy, upang huwag akong mamatay."
  }
]
