[
  {
    "i": 35300,
    "b": 72,
    "c": 7417,
    "r": 7417,
    "o": 17,
    "t": "Căci Dumnezeu le-a pus în inimă să facă voia Lui, să se unească și să dea puterea lor împărătească fiarei, până se vor împlini cuvintele lui Dumnezeu."
  },
  {
    "i": 35301,
    "b": 72,
    "c": 7417,
    "r": 7417,
    "o": 18,
    "t": "Și femeia pe care ai văzut-o este cetatea cea mare, care are împărăție peste împărații pământului."
  },
  {
    "i": 35302,
    "b": 72,
    "c": 7418,
    "r": 7418,
    "o": 1,
    "t": "După acestea, am văzut un alt înger coborând din cer, având o putere mare, și pământul s-a luminat de slava lui."
  },
  {
    "i": 35303,
    "b": 72,
    "c": 7418,
    "r": 7418,
    "o": 2,
    "t": "Și a strigat cu glas tare, zicând: \"A căzut, a căzut Babilonul, cetatea cea mare! S-a făcut locaș al demonilor, închisoare a tot felul de duhuri necurate, închisoare a tot felul de păsări necurate și urâte."
  },
  {
    "i": 35304,
    "b": 72,
    "c": 7418,
    "r": 7418,
    "o": 3,
    "t": "Pentru că toate neamurile au băut din vinul mâniei desfrânării ei și împărații pământului au desfrânat cu ea, și negustorii pământului s-au îmbogățit din puterea desfătării ei."
  },
  {
    "i": 35305,
    "b": 72,
    "c": 7418,
    "r": 7418,
    "o": 4,
    "t": "Apoi am auzit un alt glas din cer, care zicea: \"Ieșiți din mijlocul ei, poporul Meu, ca să nu fiți părtași la păcatele ei și să nu primiți din plăgile ei!"
  },
  {
    "i": 35306,
    "b": 72,
    "c": 7418,
    "r": 7418,
    "o": 5,
    "t": "Pentru că păcatele ei s-au îngrămădit până la cer și Dumnezeu Și-a adus aminte de nelegiuirile ei."
  },
  {
    "i": 35307,
    "b": 72,
    "c": 7418,
    "r": 7418,
    "o": 6,
    "t": "Răsplătiți-o cum v-a răsplătit și dați-i îndoit după faptele ei! În paharul în care a amestecat, amestecați-i îndoit!"
  },
  {
    "i": 35308,
    "b": 72,
    "c": 7418,
    "r": 7418,
    "o": 7,
    "t": "Pe cât s-a slăvit pe sine și s-a desfătat, pe atât dați-i chin și jale! Pentru că zice în inima ei: 'Șed împărăteasă, nu sunt văduvă și nu voi vedea jale niciodată!'"
  },
  {
    "i": 35309,
    "b": 72,
    "c": 7418,
    "r": 7418,
    "o": 8,
    "t": "De aceea, într-o singură zi vor veni peste ea plăgile: moarte, jale și foamete! Va fi arsă cu foc, pentru că Domnul Dumnezeu, care o judecă, este puternic."
  },
  {
    "i": 35310,
    "b": 72,
    "c": 7418,
    "r": 7418,
    "o": 9,
    "t": "Și o vor plânge și o vor jeli împărații pământului, care au desfrânat și s-au desfătat cu ea, când vor vedea fumul arderii ei,"
  },
  {
    "i": 35311,
    "b": 72,
    "c": 7418,
    "r": 7418,
    "o": 10,
    "t": "stând departe, de frica chinului ei și zicând: \"Vai, vai, cetatea cea mare, Babilon, cetatea cea puternică! Într-o singură oră a venit judecata ta!"
  },
  {
    "i": 35312,
    "b": 72,
    "c": 7418,
    "r": 7418,
    "o": 11,
    "t": "Și negustorii pământului o plâng și o jelesc, pentru că nimeni nu mai cumpără încărcăturile lor,"
  },
  {
    "i": 35313,
    "b": 72,
    "c": 7418,
    "r": 7418,
    "o": 12,
    "t": "încărcături de aur, de argint, de pietre scumpe, de mărgăritare, de pânză subțire, de purpură, de mătase, de stofă stacojie, de tot felul de lemnuri mirositoare, de tot felul de vase de fildeș, de tot felul de vase de lemn scump, de aramă, de fier și de marmură,"
  },
  {
    "i": 35314,
    "b": 72,
    "c": 7418,
    "r": 7418,
    "o": 13,
    "t": "scorțișoară, mirodenii, parfumuri, smirnă, tămâie, vin, untdelemn, făină, grâu, vite, oi, cai, căruțe și robi, ba încă și suflete de oameni..."
  },
  {
    "i": 35315,
    "b": 72,
    "c": 7418,
    "r": 7418,
    "o": 14,
    "t": "Și roadele pe care le dorea sufletul tău s-au dus de la tine; toate lucrurile scumpe și strălucitoare s-au dus de la tine și nu le vei mai găsi niciodată!"
  },
  {
    "i": 35316,
    "b": 72,
    "c": 7418,
    "r": 7418,
    "o": 15,
    "t": "Negustorii cu aceste lucruri, care s-au îmbogățit de pe urma ei, vor sta departe, de frica chinului ei, o vor plânge și o vor jeli,"
  },
  {
    "i": 35317,
    "b": 72,
    "c": 7418,
    "r": 7418,
    "o": 16,
    "t": "zicând: \"Vai, vai, cetatea cea mare, care era îmbrăcată în pânză subțire, în purpură și în stofă stacojie, care era împodobită cu aur, cu pietre scumpe și cu mărgăritare!"
  },
  {
    "i": 35318,
    "b": 72,
    "c": 7418,
    "r": 7418,
    "o": 17,
    "t": "Atâtea bogății au fost pustiite într-o singură oră!\" Toți cârmacii, toți corăbierii, toți cei ce lucrează pe mare și toți cei ce scot câștig din mare stăteau departe,"
  },
  {
    "i": 35319,
    "b": 72,
    "c": 7418,
    "r": 7418,
    "o": 18,
    "t": "și, când au văzut fumul arderii ei, strigau: \"Care cetate era ca cetatea aceasta mare?!"
  },
  {
    "i": 35320,
    "b": 72,
    "c": 7418,
    "r": 7418,
    "o": 19,
    "t": "Și-și aruncau țărână în cap, plângeau și jeleau și ziceau: \"Vai, vai, cetatea cea mare, din ale cărei bogății s-au îmbogățit toți cei ce aveau corăbii pe mare! Într-o singură oră a fost pustiită!"
  },
  {
    "i": 35321,
    "b": 72,
    "c": 7418,
    "r": 7418,
    "o": 20,
    "t": "Bucură-te de ea, cerule! Bucurați-vă și voi, sfinților, apostolilor și profeților! Pentru că Dumnezeu v-a făcut dreptate, judecând-o pe ea."
  },
  {
    "i": 35322,
    "b": 72,
    "c": 7418,
    "r": 7418,
    "o": 21,
    "t": "Atunci un înger puternic a ridicat o piatră ca o piatră mare de moară și a aruncat-o în mare, zicând: \"Cu așa putere va fi aruncat Babilonul, cetatea cea mare, și nu va mai fi găsit deloc!"
  },
  {
    "i": 35323,
    "b": 72,
    "c": 7418,
    "r": 7418,
    "o": 22,
    "t": "Sunet de arfă, de muzicanți, de flaute și de trâmbițe nu se va mai auzi în tine! Niciun meșteșugar, din orice meserie ar fi, nu se va mai găsi în tine! Zgomot de moară nu se va mai auzi în tine!"
  },
  {
    "i": 35324,
    "b": 72,
    "c": 7418,
    "r": 7418,
    "o": 23,
    "t": "Lumina lămpii nu va mai lumina în tine! Glasul mirelui și al miresei nu se va mai auzi în tine! Pentru că negustorii tăi erau mai marii pământului, pentru că toate neamurile au fost amăgite prin vrăjitoria ta,"
  },
  {
    "i": 35325,
    "b": 72,
    "c": 7418,
    "r": 7418,
    "o": 24,
    "t": "și pentru că în ea s-a găsit sângele prorocilor și al sfinților și al tuturor celor ce au fost junghiați pe pământ."
  },
  {
    "i": 35326,
    "b": 72,
    "c": 7419,
    "r": 7419,
    "o": 1,
    "t": "După acestea, am auzit în cer ca un glas puternic de popor mult, care zicea: \"Aleluia! Mântuirea, slava și puterea sunt ale Dumnezeului nostru,"
  },
  {
    "i": 35327,
    "b": 72,
    "c": 7419,
    "r": 7419,
    "o": 2,
    "t": "pentru că judecățile Lui sunt adevărate și drepte! El a judecat pe curva cea mare, care strica pământul cu desfrânarea ei și a răzbunat sângele robilor Săi, din mâna ei."
  },
  {
    "i": 35328,
    "b": 72,
    "c": 7419,
    "r": 7419,
    "o": 3,
    "t": "Și au zis a doua oară: \"Aleluia! Fumul ei se ridică în vecii vecilor!"
  },
  {
    "i": 35329,
    "b": 72,
    "c": 7419,
    "r": 7419,
    "o": 4,
    "t": "Și cei douăzeci și patru de bătrâni și cele patru viețuitoare s-au aruncat la pământ, s-au închinat lui Dumnezeu, care ședea pe scaunul de domnie, și au zis: \"Amin! Aleluia!"
  },
  {
    "i": 35330,
    "b": 72,
    "c": 7419,
    "r": 7419,
    "o": 5,
    "t": "Și din scaunul de domnie a ieșit un glas, care zicea: \"Lăudați pe Dumnezeul nostru, toți robii Lui, voi care vă temeți de El, mici și mari!"
  },
  {
    "i": 35331,
    "b": 72,
    "c": 7419,
    "r": 7419,
    "o": 6,
    "t": "Și am auzit ca un glas de popor mult, ca vuietul unor ape mari și ca bubuitul unor tunete puternice, care zicea: \"Aleluia! Domnul Dumnezeul nostru, Cel Atotputernic, a început să împărățească."
  },
  {
    "i": 35332,
    "b": 72,
    "c": 7419,
    "r": 7419,
    "o": 7,
    "t": "Să ne bucurăm, să ne înveselim și să-I dăm slavă! Pentru că a venit nunta Mielului; soția Lui s-a pregătit,"
  },
  {
    "i": 35333,
    "b": 72,
    "c": 7419,
    "r": 7419,
    "o": 8,
    "t": "și i s-a dat să se îmbrace cu in subțire, strălucitor și curat\" - inul subțire sunt faptele neprihănite ale sfinților."
  },
  {
    "i": 35334,
    "b": 72,
    "c": 7419,
    "r": 7419,
    "o": 9,
    "t": "Apoi mi-a zis: \"Scrie: 'Ferice de cei chemați la ospățul nunții Mielului!'\" Apoi mi-a zis: \"Acestea sunt adevăratele cuvinte ale lui Dumnezeu!"
  },
  {
    "i": 35335,
    "b": 72,
    "c": 7419,
    "r": 7419,
    "o": 10,
    "t": "M-am aruncat la picioarele lui ca să mă închin lui. Dar el mi-a zis: \"Ferește-te să faci una ca aceasta! Sunt un împreună-slujitor cu tine și cu frații tăi, care păstrează mărturia lui Isus. Închină-te lui Dumnezeu!\" (Căci mărturia lui Isus este duhul prorociei.)"
  },
  {
    "i": 35336,
    "b": 72,
    "c": 7419,
    "r": 7419,
    "o": 11,
    "t": "Apoi am văzut cerul deschis și iată că s-a arătat un cal alb! Cel ce stătea pe el se cheamă \"Credincios\" și \"Adevărat\" și El judecă și se luptă cu dreptate."
  },
  {
    "i": 35337,
    "b": 72,
    "c": 7419,
    "r": 7419,
    "o": 12,
    "t": "Ochii Lui erau ca o flacără de foc; pe cap avea multe cununi împărătești și purta un nume scris pe care nimeni nu-l știe decât numai El."
  },
  {
    "i": 35338,
    "b": 72,
    "c": 7419,
    "r": 7419,
    "o": 13,
    "t": "Era îmbrăcat cu o haină stropită cu sânge. Numele Lui este \"Cuvântul lui Dumnezeu\"."
  },
  {
    "i": 35339,
    "b": 72,
    "c": 7419,
    "r": 7419,
    "o": 14,
    "t": "Oștile din cer Îl urmau călări pe cai albi, îmbrăcate cu in subțire, alb și curat."
  },
  {
    "i": 35340,
    "b": 72,
    "c": 7419,
    "r": 7419,
    "o": 15,
    "t": "Din gura Lui ieșea o sabie ascuțită, ca să lovească neamurile cu ea. El le va cârmui cu un toiag de fier și va călca teascul vinului mâniei aprinse a lui Dumnezeu, Cel Atotputernic."
  },
  {
    "i": 35341,
    "b": 72,
    "c": 7419,
    "r": 7419,
    "o": 16,
    "t": "Pe haină și pe coapsă avea scris numele acesta: \"Împăratul împăraților și Domnul domnilor\"."
  },
  {
    "i": 35342,
    "b": 72,
    "c": 7419,
    "r": 7419,
    "o": 17,
    "t": "Apoi am văzut un înger care stătea în picioare în soare. El a strigat cu glas tare și a zis tuturor păsărilor care zburau prin mijlocul cerului: \"Veniți, adunați-vă la ospățul cel mare al lui Dumnezeu,"
  },
  {
    "i": 35343,
    "b": 72,
    "c": 7419,
    "r": 7419,
    "o": 18,
    "t": "ca să mâncați carnea împăraților, carnea căpitanilor, carnea oamenilor puternici, carnea cailor și a călăreților lor și carnea tuturor oamenilor, slobozi și robi, mici și mari!"
  },
  {
    "i": 35344,
    "b": 72,
    "c": 7419,
    "r": 7419,
    "o": 19,
    "t": "Și am văzut fiara și pe împărații pământului și oștile lor adunate ca să facă război cu Cel ce ședea călare pe cal și cu oastea Lui."
  },
  {
    "i": 35345,
    "b": 72,
    "c": 7419,
    "r": 7419,
    "o": 20,
    "t": "Și fiara a fost prinsă și, împreună cu ea, prorocul mincinos, care făcuse înaintea ei semnele cu care amăgise pe cei ce primiseră semnul fiarei și se închinaseră icoanei ei. Amândoi au fost aruncați de vii în iazul de foc care arde cu pucioasă."
  },
  {
    "i": 35346,
    "b": 72,
    "c": 7419,
    "r": 7419,
    "o": 21,
    "t": "Iar ceilalți au fost uciși cu sabia care ieșea din gura Celuia ce ședea călare pe cal. Și toate păsările s-au săturat din carnea lor."
  },
  {
    "i": 35347,
    "b": 72,
    "c": 7420,
    "r": 7420,
    "o": 1,
    "t": "Apoi am văzut un înger coborând din cer, cu cheia Adâncului și cu un lanț mare în mână."
  },
  {
    "i": 35348,
    "b": 72,
    "c": 7420,
    "r": 7420,
    "o": 2,
    "t": "El a pus mâna pe balaur, pe șarpele cel vechi, care este Diavolul și Satana, și l-a legat pentru o mie de ani."
  },
  {
    "i": 35349,
    "b": 72,
    "c": 7420,
    "r": 7420,
    "o": 3,
    "t": "L-a aruncat în Adânc, l-a închis acolo și a pecetluit deasupra, ca să nu mai înșele neamurile până se vor împlini cei o mie de ani. După aceasta, trebuie să fie dezlegat pentru puțină vreme."
  },
  {
    "i": 35350,
    "b": 72,
    "c": 7420,
    "r": 7420,
    "o": 4,
    "t": "Și am văzut niște scaune de domnie și celor ce au șezut pe ele li s-a dat judecata. Am văzut și sufletele celor ce li se tăiase capul din pricina mărturiei lui Isus și din pricina Cuvântului lui Dumnezeu, și ale celor ce nu se închinaseră fiarei, nici icoanei ei și nu primiseră semnul ei pe frunte și pe mână. Ei au înviat și au împărățit cu Cristos o mie de ani."
  },
  {
    "i": 35351,
    "b": 72,
    "c": 7420,
    "r": 7420,
    "o": 5,
    "t": "Ceilalți morți n-au înviat până nu s-au împlinit cei o mie de ani. Aceasta este întâia înviere."
  },
  {
    "i": 35352,
    "b": 72,
    "c": 7420,
    "r": 7420,
    "o": 6,
    "t": "Ferice și sfinți sunt cei ce au parte de întâia înviere! Asupra lor a doua moarte n-are nicio putere, ci vor fi preoți ai lui Dumnezeu și ai lui Cristos și vor împărăți cu El o mie de ani."
  },
  {
    "i": 35353,
    "b": 72,
    "c": 7420,
    "r": 7420,
    "o": 7,
    "t": "Când se vor împlini cei o mie de ani, Satana va fi dezlegat din închisoarea lui"
  },
  {
    "i": 35354,
    "b": 72,
    "c": 7420,
    "r": 7420,
    "o": 8,
    "t": "și va ieși din închisoarea lui ca să înșele neamurile care sunt în cele patru colțuri ale pământului, pe Gog și pe Magog, ca să-i adune pentru război. Numărul lor va fi ca nisipul mării."
  },
  {
    "i": 35355,
    "b": 72,
    "c": 7420,
    "r": 7420,
    "o": 9,
    "t": "Și s-au suit pe fața pământului și au înconjurat tabăra sfinților și cetatea preaiubită. Dar din cer s-a coborât un foc care i-a mistuit."
  },
  {
    "i": 35356,
    "b": 72,
    "c": 7420,
    "r": 7420,
    "o": 10,
    "t": "Și Diavolul, care-i înșela, a fost aruncat în iazul de foc și de pucioasă, unde sunt fiara și prorocul mincinos. Și vor fi chinuiți zi și noapte, în vecii vecilor."
  },
  {
    "i": 35357,
    "b": 72,
    "c": 7420,
    "r": 7420,
    "o": 11,
    "t": "Apoi am văzut un scaun de domnie mare și alb și pe Cel ce ședea pe el. Pământul și cerul au fugit dinaintea Lui și nu s-a mai găsit loc pentru ele."
  },
  {
    "i": 35358,
    "b": 72,
    "c": 7420,
    "r": 7420,
    "o": 12,
    "t": "Și am văzut pe morți, mari și mici, stând în picioare înaintea scaunului de domnie. Niște cărți au fost deschise. Apoi a fost deschisă o altă carte, care este cartea vieții. Și morții au fost judecați după faptele lor, după cele scrise în cărțile acelea."
  },
  {
    "i": 35359,
    "b": 72,
    "c": 7420,
    "r": 7420,
    "o": 13,
    "t": "Marea a dat înapoi pe morții care erau în ea; moartea și locuința morților au dat înapoi pe morții care erau în ele. Fiecare a fost judecat după faptele lui."
  },
  {
    "i": 35360,
    "b": 72,
    "c": 7420,
    "r": 7420,
    "o": 14,
    "t": "Și moartea și locuința morților au fost aruncate în iazul de foc. Iazul acesta de foc este a doua moarte."
  },
  {
    "i": 35361,
    "b": 72,
    "c": 7420,
    "r": 7420,
    "o": 15,
    "t": "Oricine n-a fost găsit scris în cartea vieții a fost aruncat în iazul de foc."
  },
  {
    "i": 35362,
    "b": 72,
    "c": 7421,
    "r": 7421,
    "o": 1,
    "t": "Apoi am văzut un cer nou și un pământ nou, pentru că cerul dintâi și pământul dintâi pieriseră și marea nu mai era."
  },
  {
    "i": 35363,
    "b": 72,
    "c": 7421,
    "r": 7421,
    "o": 2,
    "t": "Și am văzut coborându-se din cer, de la Dumnezeu, cetatea sfântă, Noul Ierusalim, gătită ca o mireasă împodobită pentru mirele ei."
  },
  {
    "i": 35364,
    "b": 72,
    "c": 7421,
    "r": 7421,
    "o": 3,
    "t": "Și am auzit un glas tare, care ieșea din scaunul de domnie și zicea: \"Iată cortul lui Dumnezeu cu oamenii! El va locui cu ei și ei vor fi poporul Lui, și Dumnezeu însuși va fi cu ei. El va fi Dumnezeul lor."
  },
  {
    "i": 35365,
    "b": 72,
    "c": 7421,
    "r": 7421,
    "o": 4,
    "t": "El va șterge orice lacrimă din ochii lor. Nu va mai fi moarte, nici jale, nici strigăt, nici durere, pentru că lucrurile dintâi au trecut."
  },
  {
    "i": 35366,
    "b": 72,
    "c": 7421,
    "r": 7421,
    "o": 5,
    "t": "Cel ce ședea pe scaunul de domnie a zis: \"Iată, Eu fac toate lucrurile noi.\" Apoi a adăugat: \"Scrie, pentru că aceste cuvinte sunt adevărate și vrednice de crezare."
  },
  {
    "i": 35367,
    "b": 72,
    "c": 7421,
    "r": 7421,
    "o": 6,
    "t": "Apoi mi-a zis: \"S-a isprăvit! Eu sunt Alfa și Omega, Începutul și Sfârșitul. Celui ce-i este sete îi voi da să bea fără plată din izvorul apei vieții."
  },
  {
    "i": 35368,
    "b": 72,
    "c": 7421,
    "r": 7421,
    "o": 7,
    "t": "Cel ce va birui va moșteni aceste lucruri. Eu voi fi Dumnezeul lui și el va fi fiul Meu."
  },
  {
    "i": 35369,
    "b": 72,
    "c": 7421,
    "r": 7421,
    "o": 8,
    "t": "Dar cât despre fricoși, necredincioși, scârboși, ucigași, desfrânați, vrăjitori, închinători la idoli și toți mincinoșii, partea lor este în iazul care arde cu foc și cu pucioasă, adică moartea a doua."
  },
  {
    "i": 35370,
    "b": 72,
    "c": 7421,
    "r": 7421,
    "o": 9,
    "t": "Apoi a venit unul din cei șapte îngeri care țineau cele șapte potire pline cu cele șapte plăgi din urmă și a vorbit cu mine și mi-a zis: \"Vino să-ți arăt mireasa, soția Mielului!"
  },
  {
    "i": 35371,
    "b": 72,
    "c": 7421,
    "r": 7421,
    "o": 10,
    "t": "Și m-a dus, în Duhul, pe un munte mare și înalt și mi-a arătat cetatea sfântă, Ierusalimul, coborându-se din cer, de la Dumnezeu,"
  },
  {
    "i": 35372,
    "b": 72,
    "c": 7421,
    "r": 7421,
    "o": 11,
    "t": "având slava lui Dumnezeu. Lumina ei era ca o piatră prețioasă de tot felul, ca o piatră de iaspis curată ca cristalul."
  },
  {
    "i": 35373,
    "b": 72,
    "c": 7421,
    "r": 7421,
    "o": 12,
    "t": "Avea un zid mare și înalt cu douăsprezece porți și la porți, doisprezece îngeri. Pe ele erau scrise niște nume: numele celor douăsprezece seminții ale fiilor lui Israel."
  },
  {
    "i": 35374,
    "b": 72,
    "c": 7421,
    "r": 7421,
    "o": 13,
    "t": "Spre răsărit erau trei porți; spre miazănoapte, trei porți; spre miazăzi, trei porți; spre apus, trei porți."
  },
  {
    "i": 35375,
    "b": 72,
    "c": 7421,
    "r": 7421,
    "o": 14,
    "t": "Zidul cetății avea douăsprezece temelii și pe ele erau numele celor doisprezece apostoli ai Mielului."
  },
  {
    "i": 35376,
    "b": 72,
    "c": 7421,
    "r": 7421,
    "o": 15,
    "t": "Cel ce-mi vorbea avea ca măsurătoare o trestie de aur, ca să măsoare cetatea, porțile ei și zidul ei."
  },
  {
    "i": 35377,
    "b": 72,
    "c": 7421,
    "r": 7421,
    "o": 16,
    "t": "Cetatea este făcută în patru colțuri și lungimea ei este tot atât cât lățimea. A măsurat cetatea cu trestia și a găsit douăsprezece mii de stadii; lungimea, lățimea și înălțimea ei sunt deopotrivă."
  },
  {
    "i": 35378,
    "b": 72,
    "c": 7421,
    "r": 7421,
    "o": 17,
    "t": "I-a măsurat și zidul și a găsit o sută patruzeci și patru de coți, după măsura unui om, adică a unui înger."
  },
  {
    "i": 35379,
    "b": 72,
    "c": 7421,
    "r": 7421,
    "o": 18,
    "t": "Zidul era zidit din iaspis, iar cetatea era din aur curat, ca sticla curată."
  },
  {
    "i": 35380,
    "b": 72,
    "c": 7421,
    "r": 7421,
    "o": 19,
    "t": "Temeli zidului cetății era împodobit cu tot felul de pietre scumpe: temelia întâi era de iaspis, a doua de safir, a treia de calcedon, a patra de smarald,"
  },
  {
    "i": 35381,
    "b": 72,
    "c": 7421,
    "r": 7421,
    "o": 20,
    "t": "a cincea de sardonix, a șasea de sardiu, a șaptea de crisolit, a opta de beril, a noua de topaz, a zecea de crisopraz, a unsprezecea de hiacint, a douăsprezecea de ametist."
  },
  {
    "i": 35382,
    "b": 72,
    "c": 7421,
    "r": 7421,
    "o": 21,
    "t": "Și cele douăsprezece porți erau douăsprezece mărgăritare, fiecare poartă fiind dintr-un singur mărgăritar; și piața cetății era de aur curat, ca sticla limpede."
  },
  {
    "i": 35383,
    "b": 72,
    "c": 7421,
    "r": 7421,
    "o": 22,
    "t": "Și templu n-am văzut în ea, pentru că Domnul Dumnezeu, Cel Atotputernic, este templul ei, și Mielul."
  },
  {
    "i": 35384,
    "b": 72,
    "c": 7421,
    "r": 7421,
    "o": 23,
    "t": "Și cetatea n-are trebuință nici de soare, nici de lună, ca s-o lumineze, căci slava lui Dumnezeu o luminează, și făclia ei este Mielul."
  },
  {
    "i": 35385,
    "b": 72,
    "c": 7421,
    "r": 7421,
    "o": 24,
    "t": "Și neamurile vor umbla în lumina ei, și împărații pământului își vor aduce slava lor în ea."
  },
  {
    "i": 35386,
    "b": 72,
    "c": 7421,
    "r": 7421,
    "o": 25,
    "t": "Și porțile ei nu se vor închide ziua, fiindcă acolo nu va mai fi noapte;"
  },
  {
    "i": 35387,
    "b": 72,
    "c": 7421,
    "r": 7421,
    "o": 26,
    "t": "și în ea se va aduce slava și cinstea neamurilor."
  },
  {
    "i": 35388,
    "b": 72,
    "c": 7421,
    "r": 7421,
    "o": 27,
    "t": "Și nimic întinat nu va intra în ea, nici cei ce săvârșesc urâciuni și minciuni, ci numai cei scriși în cartea vieții a Mielului."
  },
  {
    "i": 35389,
    "b": 72,
    "c": 7422,
    "r": 7422,
    "o": 1,
    "t": "Și mi-a arătat un râu cu apa vieții, limpede ca cristalul, ieșind din tronul lui Dumnezeu și al Mielului."
  },
  {
    "i": 35390,
    "b": 72,
    "c": 7422,
    "r": 7422,
    "o": 2,
    "t": "În mijlocul pieței cetății și de o parte și de alta a râului, era pomul vieții, făcând rod de douăsprezece ori pe an, dându-și rodul în fiecare lună; și frunzele pomului slujesc la vindecarea neamurilor."
  },
  {
    "i": 35391,
    "b": 72,
    "c": 7422,
    "r": 7422,
    "o": 3,
    "t": "Și nimic nu va mai fi vrednic de blestem; tronul lui Dumnezeu și al Mielului va fi în ea, și robii Lui Îi vor sluji Lui,"
  },
  {
    "i": 35392,
    "b": 72,
    "c": 7422,
    "r": 7422,
    "o": 4,
    "t": "vor vedea fața Lui, și numele Lui va fi pe frunțile lor."
  },
  {
    "i": 35393,
    "b": 72,
    "c": 7422,
    "r": 7422,
    "o": 5,
    "t": "Și noapte nu va mai fi, și nu vor mai avea trebuință de lumina lămpii, nici de lumina soarelui, pentru că Domnul Dumnezeu îi va lumina. Și vor împărăți în vecii vecilor."
  },
  {
    "i": 35394,
    "b": 72,
    "c": 7422,
    "r": 7422,
    "o": 6,
    "t": "Și mi-a zis: \"Aceste cuvinte sunt vrednice de crezare și adevărate; și Domnul Dumnezeu al duhurilor proorocilor a trimis pe îngerul Său ca să arate robilor Săi lucrurile care trebuie să se întâmple în curând."
  },
  {
    "i": 35395,
    "b": 72,
    "c": 7422,
    "r": 7422,
    "o": 7,
    "t": "Și iată, Eu vin curând. Ferice de cel ce păzește cuvintele proorociei din cartea aceasta!"
  },
  {
    "i": 35396,
    "b": 72,
    "c": 7422,
    "r": 7422,
    "o": 8,
    "t": "Și eu, Ioan, sunt cel ce am auzit și am văzut aceste lucruri. Și după ce le-am auzit și le-am văzut, am căzut la picioarele îngerului care mi le arăta, ca să mă închin înaintea lui."
  },
  {
    "i": 35397,
    "b": 72,
    "c": 7422,
    "r": 7422,
    "o": 9,
    "t": "Și el mi-a zis: \"Ferește-te să faci una ca asta! Eu sunt un împreună-slujitor cu tine și cu frații tăi, proorocii, și cu cei ce păzesc cuvintele din cartea aceasta. Închină-te lui Dumnezeu!"
  },
  {
    "i": 35398,
    "b": 72,
    "c": 7422,
    "r": 7422,
    "o": 10,
    "t": "Apoi mi-a zis: \"Să nu pecetluiești cuvintele proorociei din cartea aceasta, căci vremea este aproape!"
  },
  {
    "i": 35399,
    "b": 72,
    "c": 7422,
    "r": 7422,
    "o": 11,
    "t": "Cine este nedrept să mai nedreptățească; cine este murdar să se mai murdărească; cine este drept să mai facă dreptate; și cine este sfânt să se mai sfințească!"
  }
]
