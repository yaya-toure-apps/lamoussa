[
  {
    "i": 1600,
    "b": 1,
    "c": 203,
    "r": 203,
    "o": 22,
    "t": "Kundi bawa't babae ay hihingi sa kaniyang kapuwa, at sa tumatahan sa kaniyang bahay, ng mga hiyas na pilak, at mga hiyas na ginto at mga damit: at inyong ipagsusuot sa inyong mga anak na lalake at babae; at inyong sasamsaman ang mga Egipcio."
  },
  {
    "i": 1601,
    "b": 1,
    "c": 204,
    "r": 204,
    "o": 1,
    "t": "At si Moises ay sumagot at nagsabi, Datapuwa't, narito, hindi nila paniniwalaan ako, ni didinggin ang aking tinig sapagka't kanilang sasabihin, Ang Panginoon ay hindi napakita sa iyo."
  },
  {
    "i": 1602,
    "b": 1,
    "c": 204,
    "r": 204,
    "o": 2,
    "t": "At sinabi sa kaniya ng Panginoon, Ano iyang nasa iyong kamay? At kaniyang sinabi, Isang tungkod."
  },
  {
    "i": 1603,
    "b": 1,
    "c": 204,
    "r": 204,
    "o": 3,
    "t": "At kaniyang sinabi, Ihagis mo sa lupa. At kaniyang inihagis sa lupa, at naging isang ahas; at si Moises ay tumakas sa harap ng ahas."
  },
  {
    "i": 1604,
    "b": 1,
    "c": 204,
    "r": 204,
    "o": 4,
    "t": "At sinabi ng Panginoon kay Moises, Iunat mo ang iyong kamay, at sunggaban mo sa buntot: (at kaniyang iniunat ang kaniyang kamay, at kaniyang hinawakan, at naging isang tungkod sa kaniyang kamay)."
  },
  {
    "i": 1605,
    "b": 1,
    "c": 204,
    "r": 204,
    "o": 5,
    "t": "Upang sila'y maniwala, na ang Dios ng iyong mga magulang, ang Dios ni Abraham, ang Dios ni Isaac, at ang Dios ni Jacob ay napakita sa iyo."
  },
  {
    "i": 1606,
    "b": 1,
    "c": 204,
    "r": 204,
    "o": 6,
    "t": "At sinabi pa sa kaniya ng Panginoon, Ipasok mo ang iyong kamay, sa iyong sinapupunan. At kaniyang ipinasok ang kamay niya sa kaniyang sinapupunan: at nang kaniyang ilabas, ay narito, ang kaniyang kamay ay may ketong, na maputing parang niebe."
  },
  {
    "i": 1607,
    "b": 1,
    "c": 204,
    "r": 204,
    "o": 7,
    "t": "At kaniyang sinabi, Ipasok mo uli ang iyong kamay sa iyong sinapupunan. (At kaniyang ipinasok uli ang kamay niya sa kaniyang sinapupunan, at nang kaniyang ilabas sa kaniyang sinapupunan, ay narito, nagsauling gaya ng kaniyang dating laman)."
  },
  {
    "i": 1608,
    "b": 1,
    "c": 204,
    "r": 204,
    "o": 8,
    "t": "At mangyayari, na kung sila'y hindi maniniwala sa iyo, ni makikinig sa tinig ng unang tanda, ay kanilang paniniwalaan ang tinig ng huling tanda."
  },
  {
    "i": 1609,
    "b": 1,
    "c": 204,
    "r": 204,
    "o": 9,
    "t": "At mangyayari na kung sila'y hindi maniniwala sa dalawang tandang ito, ni hindi makikinig sa iyong tinig, ay kukuha ka ng tubig sa ilog, at iyong ibubuhos sa tuyong lupa, at ang tubig na iyong kukunin sa ilog ay magiging dugo sa tuyong lupa."
  },
  {
    "i": 1610,
    "b": 1,
    "c": 204,
    "r": 204,
    "o": 10,
    "t": "At sinabi ni Moises sa Panginoon, Oh Panginoon, ako'y hindi marikit mangusap, kahit ng panahong nakaraan, kahit mula ng magsalita ka sa iyong lingkod: sapagka't ako'y kimi sa pangungusap at umid sa dila."
  },
  {
    "i": 1611,
    "b": 1,
    "c": 204,
    "r": 204,
    "o": 11,
    "t": "At sinabi sa kaniya ng Panginoon, Sinong gumawa ng bibig ng tao? o sinong gumawa ng pipi, o bingi, o may paningin, o bulag sa tao? Hindi ba akong Panginoon?"
  },
  {
    "i": 1612,
    "b": 1,
    "c": 204,
    "r": 204,
    "o": 12,
    "t": "Ngayon nga'y yumaon ka, at ako'y sasaiyong bibig, at ituturo ko sa iyo kung ano ang iyong sasalitain."
  },
  {
    "i": 1613,
    "b": 1,
    "c": 204,
    "r": 204,
    "o": 13,
    "t": "At kaniyang sinabi, Oh Panginoon, magsugo ka, isinasamo ko sa iyo, sa pamamagitan ng kamay niyaong iyong susuguin."
  },
  {
    "i": 1614,
    "b": 1,
    "c": 204,
    "r": 204,
    "o": 14,
    "t": "At ang galit ng Panginoon ay nagningas laban kay Moises, at kaniyang sinabi, Wala ba si Aarong kapatid mo na Levita? Nalalaman kong siya'y makapagsasalitang mabuti. At saka, narito, siya'y lumalabas upang salubungin ka; at pagkakita niya sa iyo, ay matutuwa sa kaniyang puso."
  },
  {
    "i": 1615,
    "b": 1,
    "c": 204,
    "r": 204,
    "o": 15,
    "t": "At ikaw ay magsasalita sa kaniya, at iyong isasabibig niya ang mga salita; at ako'y sasaiyong bibig at sasakaniyang bibig, at aking ituturo sa inyo, kung ano ang inyong gagawin."
  },
  {
    "i": 1616,
    "b": 1,
    "c": 204,
    "r": 204,
    "o": 16,
    "t": "At siya ang makikipagusap sa lagay mo sa bayan: at mangyayari na siya'y magiging sa iyo'y bibig, at ikaw ay magiging sa kaniya'y parang Dios."
  },
  {
    "i": 1617,
    "b": 1,
    "c": 204,
    "r": 204,
    "o": 17,
    "t": "At tatangnan mo sa iyong kamay ang tungkod na ito, na iyong ipaggagawa ng mga tanda."
  },
  {
    "i": 1618,
    "b": 1,
    "c": 204,
    "r": 204,
    "o": 18,
    "t": "At si Moises ay yumaon, at bumalik kay Jethro na kaniyang biyanan, at nagsabi sa kaniya, Pahintulutan mo akong yumaon, isinasamo ko sa iyo, at bumalik sa aking mga kapatid na nasa Egipto, at titingnan ko, kung sila'y nabubuhay pa. At sinabi ni Jethro kay Moises, Yumaon kang payapa."
  },
  {
    "i": 1619,
    "b": 1,
    "c": 204,
    "r": 204,
    "o": 19,
    "t": "At sinabi ng Panginoon kay Moises sa Madian, Yumaon ka, bumalik ka sa Egipto: sapagka't namatay na ang lahat ng tao, na nagmimithi ng iyong buhay."
  },
  {
    "i": 1620,
    "b": 1,
    "c": 204,
    "r": 204,
    "o": 20,
    "t": "At ipinagsama ni Moises ang kaniyang asawa at ang kaniyang mga anak, at kaniyang ipinagsasakay sa isang asno, at siya'y bumalik sa lupain ng Egipto: at tinangnan ni Moises ang tungkod ng Dios sa kaniyang kamay."
  },
  {
    "i": 1621,
    "b": 1,
    "c": 204,
    "r": 204,
    "o": 21,
    "t": "At sinabi ng Panginoon kay Moises, Pagkabalik mo sa Egipto, iyong gawin nga sa harap ni Faraon ang lahat ng kababalaghan na aking itiniwala sa iyong kamay: datapuwa't aking papagmamatigasin ang kaniyang puso, at hindi niya tutulutang yumaon ang bayan."
  },
  {
    "i": 1622,
    "b": 1,
    "c": 204,
    "r": 204,
    "o": 22,
    "t": "At iyong sasabihin kay Faraon, Ganito ang sabi ng Panginoon, Ang Israel ay aking anak, aking panganay:"
  },
  {
    "i": 1623,
    "b": 1,
    "c": 204,
    "r": 204,
    "o": 23,
    "t": "At aking sinabi sa iyo, Pahintulutan mong ang aking anak ay yumaon, upang siya'y makapaglingkod sa akin; at ayaw mo siyang payaunin, narito, aking papatayin ang iyong anak, ang iyong panganay."
  },
  {
    "i": 1624,
    "b": 1,
    "c": 204,
    "r": 204,
    "o": 24,
    "t": "At nangyari sa daan, sa dakong panuluyanan, na sinalubong ng Panginoon siya, at pinagsikapang patayin siya."
  },
  {
    "i": 1625,
    "b": 1,
    "c": 204,
    "r": 204,
    "o": 25,
    "t": "Nang magkagayo'y sumunggab si Sephora ng isang batong matalim, at pinutol ang balat ng masama ng kaniyang anak, at inihagis sa kaniyang paanan; at kaniyang sinabi, Tunay na ikaw sa akin ay isang asawang mabagsik."
  },
  {
    "i": 1626,
    "b": 1,
    "c": 204,
    "r": 204,
    "o": 26,
    "t": "Sa gayo'y kaniyang binitiwan siya. Nang magkagayo'y kaniyang sinabi, Isang asawa kang mabagsik, dahil sa pagtutuli."
  },
  {
    "i": 1627,
    "b": 1,
    "c": 204,
    "r": 204,
    "o": 27,
    "t": "At sinabi ng Panginoon kay Aaron, Pumaroon ka sa ilang na salubungin mo si Moises. At siya'y pumaroon, at nasalubong niya sa bundok ng Dios, at kaniyang hinagkan."
  },
  {
    "i": 1628,
    "b": 1,
    "c": 204,
    "r": 204,
    "o": 28,
    "t": "At isinaysay ni Moises kay Aaron ang lahat ng salita ng Panginoon, na ipinagbilin sa kaniyang sabihin, at ang lahat ng tandang ipinagbilin sa kaniyang gawin."
  },
  {
    "i": 1629,
    "b": 1,
    "c": 204,
    "r": 204,
    "o": 29,
    "t": "At si Moises at si Aaron ay naparoon at tinipon ang lahat ng matanda sa mga anak ni Israel:"
  },
  {
    "i": 1630,
    "b": 1,
    "c": 204,
    "r": 204,
    "o": 30,
    "t": "At sinalita ni Aaron ang lahat ng salita na sinalita ng Panginoon kay Moises, at ginawa ang mga tanda sa paningin ng bayan."
  },
  {
    "i": 1631,
    "b": 1,
    "c": 204,
    "r": 204,
    "o": 31,
    "t": "At ang bayan ay naniwala: at nang kanilang marinig na dinalaw ng Panginoon ang mga anak ni Israel, at kaniyang nakita ang kanilang kapighatian, ay iniyukod nga nila ang kanilang mga ulo at sumamba."
  },
  {
    "i": 1632,
    "b": 1,
    "c": 205,
    "r": 205,
    "o": 1,
    "t": "At pagkatapos nito, si Moises at si Aaron ay nagsipasok, at sinabi kay Faraon, Ganito ang sabi ng Panginoon, ng Dios ng Israel, Bayaan mong ang aking bayan ay yumaon upang ipagdiwang nila ako ng isang kapistahan sa ilang."
  },
  {
    "i": 1633,
    "b": 1,
    "c": 205,
    "r": 205,
    "o": 2,
    "t": "At sinabi ni Faraon, Sino ang Panginoon na aking pakikinggan ang kaniyang tinig, upang pahintulutan kong yumaon ang Israel? Hindi ko nakikilala ang Panginoon at saka hindi ko pahihintulutang yumaon ang Israel."
  },
  {
    "i": 1634,
    "b": 1,
    "c": 205,
    "r": 205,
    "o": 3,
    "t": "At kanilang sinabi, Ang Dios ng mga Hebreo ay nakipagtagpo sa amin; pahintulutan mo nga kaming maglakbay na tatlong araw sa ilang, at maghain sa Panginoon naming Dios, baka hulugan niya kami ng salot o ng tabak."
  },
  {
    "i": 1635,
    "b": 1,
    "c": 205,
    "r": 205,
    "o": 4,
    "t": "At sinabi sa kanila ng hari sa Egipto, Bakit kinakalagan ninyo, Moises at Aaron, ang bayan sa kanilang mga gawain? pumaroon kayo sa mga atang sa inyo."
  },
  {
    "i": 1636,
    "b": 1,
    "c": 205,
    "r": 205,
    "o": 5,
    "t": "At sinabi ni Faraon, Narito, ang mga tao sa lupain ay marami na ngayon, at inyong pinapagpapahinga sila sa mga atang sa kanila."
  },
  {
    "i": 1637,
    "b": 1,
    "c": 205,
    "r": 205,
    "o": 6,
    "t": "At ng araw ring yaon ay nagutos si Faraon sa mga tagapagpaatag sa bayan at sa kanilang mga puno, na sinasabi,"
  },
  {
    "i": 1638,
    "b": 1,
    "c": 205,
    "r": 205,
    "o": 7,
    "t": "Huwag na ninyong bibigyan ang bayan, ng dayami sa paggawa ng laryo, na gaya ng dati: sila ang pumaroon at magtipon ng dayami sa ganang kanilang sarili."
  },
  {
    "i": 1639,
    "b": 1,
    "c": 205,
    "r": 205,
    "o": 8,
    "t": "At ang bilang ng mga laryo, na kanilang ginagawang dati ay siya rin ninyong iaatang sa kanila; wala kayong babawasin: sapagka't sila'y mga pagayongayon; kaya't sila'y dumadaing, na nagsasabi, Bayaan mo kaming yumaon at maghain sa aming Dios."
  },
  {
    "i": 1640,
    "b": 1,
    "c": 205,
    "r": 205,
    "o": 9,
    "t": "Pabigatin ninyo ang gawain ng mga lalake upang kanilang pagpagalan at huwag nilang pakitunguhan ang mga kabulaanang salita."
  },
  {
    "i": 1641,
    "b": 1,
    "c": 205,
    "r": 205,
    "o": 10,
    "t": "At ang mga tagapagpaatag sa bayan, ay nagsilabas, at kanilang sinalita sa bayan, na sinasabi, Ganito ang sabi ni Faraon, Hindi ko kayo bibigyan ng dayami."
  },
  {
    "i": 1642,
    "b": 1,
    "c": 205,
    "r": 205,
    "o": 11,
    "t": "Yumaon kayo ng inyong sarili, kumuha kayo ng dayami kung saan kayo makakakuha: sapagka't walang babawasin kaunti man sa inyong gawain."
  },
  {
    "i": 1643,
    "b": 1,
    "c": 205,
    "r": 205,
    "o": 12,
    "t": "Kaya't ang bayan ay nangalat sa buong lupain ng Egipto, na humahanap ng pinagputulan ng trigo na panghalili sa dayami."
  },
  {
    "i": 1644,
    "b": 1,
    "c": 205,
    "r": 205,
    "o": 13,
    "t": "At hinihigpitan sila ng mga tagapagpaatag, na sinasabi, Tapusin ninyo ang inyong mga gawa, ang inyong gawain sa araw-araw, na gaya nang mayroong kayong dayami."
  },
  {
    "i": 1645,
    "b": 1,
    "c": 205,
    "r": 205,
    "o": 14,
    "t": "At ang mga pinuno sa mga anak ni Israel na ipinaglalagay sa kanila ng mga tagapagpaatag ni Faraon, ay nangapalo, at sa kanila'y sinabi, Bakit hindi ninyo tinapos ang inyong gawain kahapon at ngayon, sa paggawa ng laryo, na gaya ng dati?"
  },
  {
    "i": 1646,
    "b": 1,
    "c": 205,
    "r": 205,
    "o": 15,
    "t": "Nang magkagayo'y ang mga pinuno sa mga anak ni Israel ay naparoon at dumaing kay Faraon, na nagsasabi, Bakit mo ginaganyan ang iyong mga alipin?"
  },
  {
    "i": 1647,
    "b": 1,
    "c": 205,
    "r": 205,
    "o": 16,
    "t": "Walang anomang dayami, na ibinibigay sa iyong mga alipin, at kanilang sinasabi sa amin, Gumawa kayo ng laryo: at, narito, ang iyong mga alipin ay nangapapalo; nguni't ang sala'y nasa iyong sariling bayan."
  },
  {
    "i": 1648,
    "b": 1,
    "c": 205,
    "r": 205,
    "o": 17,
    "t": "Datapuwa't kaniyang sinabi, Kayo'y mga pagayongayon, kayo'y mga pagayongayon: kaya't inyong sinasabi, Bayaan mo kaming yumaon at maghain sa Panginoon."
  },
  {
    "i": 1649,
    "b": 1,
    "c": 205,
    "r": 205,
    "o": 18,
    "t": "Kayo nga'y yumaon ngayon at gumawa; sapagka't walang anomang dayaming ibibigay sa inyo, at gayon ma'y inyong ibibigay ang bilang ng mga laryo."
  },
  {
    "i": 1650,
    "b": 1,
    "c": 205,
    "r": 205,
    "o": 19,
    "t": "At nakita ng mga pinuno ng mga anak ni Israel, na sila'y nasa masamang kalagayan, nang sabihin, Walang mababawas na anoman sa inyong mga laryo sa inyong gawain sa araw-araw."
  },
  {
    "i": 1651,
    "b": 1,
    "c": 205,
    "r": 205,
    "o": 20,
    "t": "At kanilang nasalubong si Moises at si Aaron na nagsitayo sa daan, pagkapanggaling kay Faraon:"
  },
  {
    "i": 1652,
    "b": 1,
    "c": 205,
    "r": 205,
    "o": 21,
    "t": "At sinabi nila sa kanila, Kayo nawa'y tunghan ng Panginoon, at hatulan; sapagka't ang aming katayuan ay ginawa mong nakamumuhi sa mga mata ni Faraon, at sa mga mata ng kaniyang mga lingkod, na naglagay ng tabak sa kanilang kamay upang kami ay patayin."
  },
  {
    "i": 1653,
    "b": 1,
    "c": 205,
    "r": 205,
    "o": 22,
    "t": "At si Moises ay bumalik sa Panginoon, at nagsabi, Panginoon, bakit mo ginawan ng kasamaan ang bayang ito? bakit mo sinugo ako?"
  },
  {
    "i": 1654,
    "b": 1,
    "c": 205,
    "r": 205,
    "o": 23,
    "t": "Sapagka't mula nang ako'y pumaroon kay Faraon na magsalita sa iyong pangalan, ay kaniyang ginawan ng kasamaan ang bayang ito: at ni hindi mo man iniligtas ang iyong bayan."
  },
  {
    "i": 1655,
    "b": 1,
    "c": 206,
    "r": 206,
    "o": 1,
    "t": "At sinabi ng Panginoon kay Moises, Ngayo'y iyong makikita kung ano ang gagawin ko kay Faraon, sapagka't sa pamamagitan ng isang malakas na kamay ay payayaunin niya sila, at sa pamamagitan ng isang malakas na kamay ay palalayasin niya sila sa kaniyang lupain."
  },
  {
    "i": 1656,
    "b": 1,
    "c": 206,
    "r": 206,
    "o": 2,
    "t": "At ang Dios ay nagsalita kay Moises, at nagsabi sa kaniya, Ako'y si Jehova."
  },
  {
    "i": 1657,
    "b": 1,
    "c": 206,
    "r": 206,
    "o": 3,
    "t": "At ako'y napakita kay Abraham, kay Isaac, at kay Jacob na Dios na Makapangyarihan sa lahat; nguni't sa pamamagitan ng aking pangalang Jehova, noon ay hindi ako napakilala sa kanila."
  },
  {
    "i": 1658,
    "b": 1,
    "c": 206,
    "r": 206,
    "o": 4,
    "t": "At akin ding pinapagtibay ang aking tipan sa kanila na ibibigay ko sa kanila ang lupain ng Canaan, ang lupain ng kanilang pakikipamayan, na kanilang pinakipamayanan."
  },
  {
    "i": 1659,
    "b": 1,
    "c": 206,
    "r": 206,
    "o": 5,
    "t": "At bukod dito'y aking narinig ang hibik ng mga anak ni Israel na mga binibinbin ng mga Egipcio sa pagkaalipin; at aking naalaala ang aking tipan."
  },
  {
    "i": 1660,
    "b": 1,
    "c": 206,
    "r": 206,
    "o": 6,
    "t": "Kaya't sabihin mo sa mga anak ni Israel, Ako'y si Jehova at aking ilalabas kayo sa ilalim ng mga atang sa mga Egipcio, at aking hahanguin kayo sa pagkaalipin sa kanila, at aking tutubusin kayo na may unat na kamay at may mga dakilang kahatulan:"
  },
  {
    "i": 1661,
    "b": 1,
    "c": 206,
    "r": 206,
    "o": 7,
    "t": "At kayo'y aking aariin na pinakabayan ko at ako'y magiging sa inyo'y Dios, at inyong makikilala na ako'y si Jehova ninyong Dios, na naglalabas sa inyo sa ilalim ng mga atang sa mga Egipcio."
  },
  {
    "i": 1662,
    "b": 1,
    "c": 206,
    "r": 206,
    "o": 8,
    "t": "At aking dadalhin kayo sa lupain, na siyang pinagtaasan ko ng aking kamay na aking ibibigay kay Abraham, kay Isaac, at kay Jacob; at aking ibibigay sa inyo na pinakamana: ako'y si Jehova."
  },
  {
    "i": 1663,
    "b": 1,
    "c": 206,
    "r": 206,
    "o": 9,
    "t": "At sinalitang gayon ni Moises sa mga anak ni Israel; datapuwa't hindi sila nakinig kay Moises, dahil sa yamot, at dahil sa mabagsik na pagkaalipin."
  },
  {
    "i": 1664,
    "b": 1,
    "c": 206,
    "r": 206,
    "o": 10,
    "t": "At ang Panginoon ay nagsalita kay Moises, na sinasabi,"
  },
  {
    "i": 1665,
    "b": 1,
    "c": 206,
    "r": 206,
    "o": 11,
    "t": "Pumasok ka, salitain mo kay Faraon na hari sa Egipto, na kaniyang pahintulutang umalis sa lupain niya ang mga anak ni Israel."
  },
  {
    "i": 1666,
    "b": 1,
    "c": 206,
    "r": 206,
    "o": 12,
    "t": "At si Moises ay nagsalita sa harap ng Panginoon, na sinasabi, Narito ang mga anak ni Israel ay hindi nakinig sa akin; paano ngang si Faraon ay makikinig sa akin, na ako'y may mga labing di tuli?"
  },
  {
    "i": 1667,
    "b": 1,
    "c": 206,
    "r": 206,
    "o": 13,
    "t": "At ang Panginoon ay nagsalita kay Moises at kay Aaron, at pinagbilinan sila hinggil sa mga anak ni Israel, at kay Faraon, na hari sa Egipto, upang ilabas ang mga anak ni Israel sa lupain ng Egipto."
  },
  {
    "i": 1668,
    "b": 1,
    "c": 206,
    "r": 206,
    "o": 14,
    "t": "Ito ang mga pangulo sa mga angkan ng kanilang mga magulang; ang mga anak ni Ruben na panganay ni Israel; si Hanoch, at si Phallu, at si Hezron, at si Carmi: ito ang mga angkan ni Ruben."
  },
  {
    "i": 1669,
    "b": 1,
    "c": 206,
    "r": 206,
    "o": 15,
    "t": "At ang mga anak ni Simeon; si Jemuel, at si Jamin, at si Ohad, at si Jachin, at si Zoar, at si Saul na anak sa isang babaing taga Canaan: ito ang mga angkan ni Simeon."
  },
  {
    "i": 1670,
    "b": 1,
    "c": 206,
    "r": 206,
    "o": 16,
    "t": "At ito ang mga pangalan ng mga anak ni Levi ayon sa kanilang lahi; si Gerson, at si Coath, at si Merari; at ang mga naging taon ng buhay ni Levi ay isang daan at tatlong pu't pitong taon."
  },
  {
    "i": 1671,
    "b": 1,
    "c": 206,
    "r": 206,
    "o": 17,
    "t": "Ang mga anak ni Gerson; si Libni at si Shimi, ayon sa kanikanilang angkan."
  },
  {
    "i": 1672,
    "b": 1,
    "c": 206,
    "r": 206,
    "o": 18,
    "t": "At ang mga anak ni Coath; si Amram, at si Izhar, at si Hebron, at si Uzziel; at ang mga naging taon ng buhay ni Coath ay isang daan at tatlong pu't tatlong taon."
  },
  {
    "i": 1673,
    "b": 1,
    "c": 206,
    "r": 206,
    "o": 19,
    "t": "At ang mga anak ni Merari; si Mahali at si Musi. Ito ang mga angkan ng mga Levita ayon sa kanilang lahi."
  },
  {
    "i": 1674,
    "b": 1,
    "c": 206,
    "r": 206,
    "o": 20,
    "t": "At nagasawa si Amram kay Jochebed na kapatid na babae ng kaniyang ama, at ipinanganak nito sa kaniya si Aaron at si Moises: at ang mga naging taon ng buhay ni Amram ay isang daan at tatlong pu't pitong taon."
  },
  {
    "i": 1675,
    "b": 1,
    "c": 206,
    "r": 206,
    "o": 21,
    "t": "At ang mga anak ni Izhar; si Cora, at si Nepheg, at si Zithri."
  },
  {
    "i": 1676,
    "b": 1,
    "c": 206,
    "r": 206,
    "o": 22,
    "t": "At ang mga anak ni Uzziel; si Misael, at si Elzaphan, at si Zithri."
  },
  {
    "i": 1677,
    "b": 1,
    "c": 206,
    "r": 206,
    "o": 23,
    "t": "At nagasawa si Aaron kay Elisabeth, na anak ni Aminadab, na kapatid ni Naason; at ipinanganak nito sa kaniya si Nadab at si Abiu, si Eleazar at si Ithamar."
  },
  {
    "i": 1678,
    "b": 1,
    "c": 206,
    "r": 206,
    "o": 24,
    "t": "At ang mga anak ni Cora; si Assir, at si Elcana, at si Abiasaph; ito ang mga angkan ng mga Corita."
  },
  {
    "i": 1679,
    "b": 1,
    "c": 206,
    "r": 206,
    "o": 25,
    "t": "At si Eleazar na anak ni Aaron, ay nagasawa sa isa sa mga anak ni Phutiel; at ipinanganak niya si Phinees. Ito ang mga pangulo sa mga sangbahayan ng mga magulang ng mga Levita ayon sa kanilang mga angkan."
  },
  {
    "i": 1680,
    "b": 1,
    "c": 206,
    "r": 206,
    "o": 26,
    "t": "Ito'y yaong si Aaron at si Moises, na siyang pinagsabihan ng Panginoon. Ilabas ninyo ang mga anak ni Israel sa lupaing Egipto ayon sa kanilang mga hukbo."
  },
  {
    "i": 1681,
    "b": 1,
    "c": 206,
    "r": 206,
    "o": 27,
    "t": "Ito ang mga nagsalita kay Faraon na hari sa Egipto, upang ilabas ang mga anak ni Israel sa Egipto: ang mga ito'y si Moises at si Aaron."
  },
  {
    "i": 1682,
    "b": 1,
    "c": 206,
    "r": 206,
    "o": 28,
    "t": "At nangyari ng araw na magsalita ang Panginoon kay Moises sa lupain ng Egipto,"
  },
  {
    "i": 1683,
    "b": 1,
    "c": 206,
    "r": 206,
    "o": 29,
    "t": "Na sinalita ng Panginoon kay Moises, na sinasabi, Ako nga ang Panginoon; salitain mo kay Faraon na hari sa Egipto, ang lahat ng aking sinasalita sa iyo."
  },
  {
    "i": 1684,
    "b": 1,
    "c": 206,
    "r": 206,
    "o": 30,
    "t": "At sinabi ni Moises sa harap ng Panginoon, Narito ako'y may mga labing di tuli, at paanong si Faraon ay makikinig sa akin?"
  },
  {
    "i": 1685,
    "b": 1,
    "c": 207,
    "r": 207,
    "o": 1,
    "t": "At sinabi ng Panginoon kay Moises, Tingnan mo, ginawa kitang dios kay Faraon: at si Aaron na iyong kapatid ay magiging iyong propeta."
  },
  {
    "i": 1686,
    "b": 1,
    "c": 207,
    "r": 207,
    "o": 2,
    "t": "Iyong sasalitaing lahat ang aking iniuutos sa iyo: at sasalitain kay Faraon ni Aaron na iyong kapatid upang kaniyang pahintulutan ang mga anak ni Israel ay lumabas sa kaniyang lupain."
  },
  {
    "i": 1687,
    "b": 1,
    "c": 207,
    "r": 207,
    "o": 3,
    "t": "At aking papagmamatigasin ang puso ni Faraon, at aking pararamihin ang aking mga tanda at ang aking mga kababalaghan sa lupain ng Egipto."
  },
  {
    "i": 1688,
    "b": 1,
    "c": 207,
    "r": 207,
    "o": 4,
    "t": "Nguni't si Faraon ay hindi makikinig sa inyo, at aking ipapatong sa Egipto ang aking kamay at ilalabas ko ang aking mga hukbo, ang aking bayan, na mga anak ni Israel, sa lupaing Egipto sa pamamagitan ng mga dakilang kahatulan."
  },
  {
    "i": 1689,
    "b": 1,
    "c": 207,
    "r": 207,
    "o": 5,
    "t": "At malalaman ng mga taga Egipto na ako ang Panginoon, pagka iniunat ko sa Egipto ang aking kamay, at pagka inilabas ko ang mga anak ni Israel sa gitna nila."
  },
  {
    "i": 1690,
    "b": 1,
    "c": 207,
    "r": 207,
    "o": 6,
    "t": "At ginawang gayon ni Moises at ni Aaron: kung paanong iniutos ng Panginoon sa kanila, ay gayon ginawa nila."
  },
  {
    "i": 1691,
    "b": 1,
    "c": 207,
    "r": 207,
    "o": 7,
    "t": "At si Moises ay may walong pung taon gulang, at si Aaron ay may walong pu't tatlong taong gulang nang sila'y magsalita kay Faraon."
  },
  {
    "i": 1692,
    "b": 1,
    "c": 207,
    "r": 207,
    "o": 8,
    "t": "At nagsalita ang Panginoon kay Moises at kay Aaron, na sinasabi,"
  },
  {
    "i": 1693,
    "b": 1,
    "c": 207,
    "r": 207,
    "o": 9,
    "t": "Pagsasalita ni Faraon sa inyo, na sasabihin, Magpakita kayo ng isang kababalaghan sa ganang inyo; ay iyo ngang sasabihin kay Aaron: Kunin mo ang iyong tungkod, at ihagis mo sa harap ni Faraon, na magiging isang ahas."
  },
  {
    "i": 1694,
    "b": 1,
    "c": 207,
    "r": 207,
    "o": 10,
    "t": "At si Moises at si Aaron ay naparoon kay Faraon, at kanilang ginawang gayon gaya ng iniutos ng Panginoon, at inihagis ni Aaron ang kaniyang tungkod sa harap ni Faraon at sa harap ng kaniyang mga lingkod at naging ahas."
  },
  {
    "i": 1695,
    "b": 1,
    "c": 207,
    "r": 207,
    "o": 11,
    "t": "Nang magkagayo'y tinawag naman ni Faraon ang mga marunong at ang mga manghuhula, at sila naman na mga mahiko sa Egipto, ay gumawa sa gayon ding paraan ng kanilang mga pag-enkanto."
  },
  {
    "i": 1696,
    "b": 1,
    "c": 207,
    "r": 207,
    "o": 12,
    "t": "Sapagka't inihagis ng bawa't isa ang kanikaniyang tungkod, at nangaging ahas: nguni't nilamon ng tungkod ni Aaron ang mga tungkod nila."
  },
  {
    "i": 1697,
    "b": 1,
    "c": 207,
    "r": 207,
    "o": 13,
    "t": "At ang puso ni Faraon ay nagmatigas, at hindi niya dininig sila; gaya ng sinalita ng Panginoon."
  },
  {
    "i": 1698,
    "b": 1,
    "c": 207,
    "r": 207,
    "o": 14,
    "t": "At sinabi ng Panginoon kay Moises, Ang puso ni Farao'y nagmatigas, ayaw niyang paalisin ang bayan."
  },
  {
    "i": 1699,
    "b": 1,
    "c": 207,
    "r": 207,
    "o": 15,
    "t": "Pumaroon ka kay Faraon kinaumagahan; narito, siya'y pasasa tubig; at ikaw ay tatayo sa tabi ng ilog upang matagpuan mo siya; at ang tungkod na naging ahas ay iyong tatangnan sa iyong kamay."
  }
]
