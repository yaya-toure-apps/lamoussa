[
  {
    "i": 1200,
    "b": 0,
    "c": 141,
    "r": 141,
    "o": 6,
    "t": "Iată însă că după aceia au răsărit șapte spice subțiri și arse de vântul de răsărit."
  },
  {
    "i": 1201,
    "b": 0,
    "c": 141,
    "r": 141,
    "o": 7,
    "t": "Și spicele subțiri au înghițit pe cele șapte spice grase și pline. Și Faraon s-a deșteptat și a văzut că era un vis!"
  },
  {
    "i": 1202,
    "b": 0,
    "c": 141,
    "r": 141,
    "o": 8,
    "t": "Dimineața, duhul lui s-a tulburat, și a trimis să cheme pe toți vrăjitorii și pe toți înțelepții Egiptului. Și Faraon le-a istorisit visul său, dar nimeni n-a putut să-l tălmăcească lui Faraon."
  },
  {
    "i": 1203,
    "b": 0,
    "c": 141,
    "r": 141,
    "o": 9,
    "t": "Atunci, paharnicul cel mai mare a luat cuvântul și a zis lui Faraon: \"Astăzi îmi aduc aminte de greșelile mele!"
  },
  {
    "i": 1204,
    "b": 0,
    "c": 141,
    "r": 141,
    "o": 10,
    "t": "Faraon s-a mâniat pe slujitorii săi și m-a aruncat în temnița casei căpeteniei străjerilor, pe mine și pe pitarul cel mai mare."
  },
  {
    "i": 1205,
    "b": 0,
    "c": 141,
    "r": 141,
    "o": 11,
    "t": "Într-o noapte, am avut amândoi un vis; și visul fiecăruia avea tâlcuirea lui."
  },
  {
    "i": 1206,
    "b": 0,
    "c": 141,
    "r": 141,
    "o": 12,
    "t": "Acolo era cu noi un tânăr evreu, rob al căpeteniei străjerilor. Noi i-am istorisit visurile noastre și el ne-a tălmăcit visurile; fiecăruia ne-a tălmăcit visul lui."
  },
  {
    "i": 1207,
    "b": 0,
    "c": 141,
    "r": 141,
    "o": 13,
    "t": "Și după cum ne-a tălmăcit, așa s-a întâmplat: pe mine m-au pus iarăși în slujba mea, iar pe celălalt l-au spânzurat."
  },
  {
    "i": 1208,
    "b": 0,
    "c": 141,
    "r": 141,
    "o": 14,
    "t": "Faraon a trimis să cheme pe Iosif. L-au scos în grabă din temniță; s-a ras, și-a schimbat hainele și s-a înfățișat înaintea lui Faraon."
  },
  {
    "i": 1209,
    "b": 0,
    "c": 141,
    "r": 141,
    "o": 15,
    "t": "Faraon a zis lui Iosif: \"Am avut un vis, și nimeni nu poate să-l tălmăcească; am auzit spunându-se despre tine că, dacă auzi un vis, îl poți tălmăci."
  },
  {
    "i": 1210,
    "b": 0,
    "c": 141,
    "r": 141,
    "o": 16,
    "t": "Iosif a răspuns lui Faraon: \"Nu eu! Dumnezeu este Acela care va da un răspuns binevoitor lui Faraon."
  },
  {
    "i": 1211,
    "b": 0,
    "c": 141,
    "r": 141,
    "o": 17,
    "t": "Faraon a zis lui Iosif: \"În visul meu, iată, stăteam pe malul râului."
  },
  {
    "i": 1212,
    "b": 0,
    "c": 141,
    "r": 141,
    "o": 18,
    "t": "Și iată, au ieșit din râu șapte vaci grase la trup și frumoase la chip și au început să pască în luncă."
  },
  {
    "i": 1213,
    "b": 0,
    "c": 141,
    "r": 141,
    "o": 19,
    "t": "Și iată, după ele au ieșit alte șapte vaci slabe, urâte la chip și zgârcite la trup; n-am mai văzut în tot ținutul Egiptului vaci atât de urâte ca ele."
  },
  {
    "i": 1214,
    "b": 0,
    "c": 141,
    "r": 141,
    "o": 20,
    "t": "Văcile slabe și urâte au mâncat pe cele șapte vaci grase dintâi."
  },
  {
    "i": 1215,
    "b": 0,
    "c": 141,
    "r": 141,
    "o": 21,
    "t": "Și după ce le-au mâncat, nu se cunoștea că intraseră în pântecele lor; chipul lor era tot așa de urât ca și înainte. Atunci m-am deșteptat."
  },
  {
    "i": 1216,
    "b": 0,
    "c": 141,
    "r": 141,
    "o": 22,
    "t": "În visul meu, am mai văzut șapte spice pline și frumoase, care au crescut pe același pai."
  },
  {
    "i": 1217,
    "b": 0,
    "c": 141,
    "r": 141,
    "o": 23,
    "t": "Și iată, după ele au răsărit șapte spice uscate, subțiri și arse de vântul de răsărit."
  },
  {
    "i": 1218,
    "b": 0,
    "c": 141,
    "r": 141,
    "o": 24,
    "t": "Spicele subțiri au înghițit spicele cele șapte frumoase. Am spus lucrul acesta vrăjitorilor, dar nimeni nu mi l-a putut tălmăci."
  },
  {
    "i": 1219,
    "b": 0,
    "c": 141,
    "r": 141,
    "o": 25,
    "t": "Iosif a zis lui Faraon: \"Visul lui Faraon este unul singur; Dumnezeu a arătat lui Faraon ce are să facă."
  },
  {
    "i": 1220,
    "b": 0,
    "c": 141,
    "r": 141,
    "o": 26,
    "t": "Cele șapte vaci frumoase sunt șapte ani; și cele șapte spice frumoase sunt șapte ani: este un singur vis."
  },
  {
    "i": 1221,
    "b": 0,
    "c": 141,
    "r": 141,
    "o": 27,
    "t": "Cele șapte vaci slabe și urâte care au ieșit după ele sunt șapte ani; și cele șapte spice goale și arse de vântul de răsărit vor fi șapte ani de foamete."
  },
  {
    "i": 1222,
    "b": 0,
    "c": 141,
    "r": 141,
    "o": 28,
    "t": "Cum am spus lui Faraon, Dumnezeu a arătat lui Faraon ce are să facă."
  },
  {
    "i": 1223,
    "b": 0,
    "c": 141,
    "r": 141,
    "o": 29,
    "t": "Iată că vor veni șapte ani de mare belșug în tot ținutul Egiptului."
  },
  {
    "i": 1224,
    "b": 0,
    "c": 141,
    "r": 141,
    "o": 30,
    "t": "După aceia, vor veni șapte ani de foamete; așa că se va uita tot belșugul acela în ținutul Egiptului și foametea va pustii țara."
  },
  {
    "i": 1225,
    "b": 0,
    "c": 141,
    "r": 141,
    "o": 31,
    "t": "Nu se va mai cunoaște urmă de belșug în țară, din pricina foametei care va veni după el, căci va fi foarte mare."
  },
  {
    "i": 1226,
    "b": 0,
    "c": 141,
    "r": 141,
    "o": 32,
    "t": "Și dacă visul lui Faraon s-a arătat de două ori, înseamnă că lucrul este hotărât de Dumnezeu și că Dumnezeu Se va grăbi să-l facă."
  },
  {
    "i": 1227,
    "b": 0,
    "c": 141,
    "r": 141,
    "o": 33,
    "t": "Acum, Faraon să caute un om priceput și înțelept și să-l pună peste țara Egiptului."
  },
  {
    "i": 1228,
    "b": 0,
    "c": 141,
    "r": 141,
    "o": 34,
    "t": "Faraon să pună dregători peste țară, să ridice a cincea parte din roadele ținutului Egiptului în cei șapte ani de belșug."
  },
  {
    "i": 1229,
    "b": 0,
    "c": 141,
    "r": 141,
    "o": 35,
    "t": "Toate aceste roade să le strângă și să facă provizii de grâu, sub puterea lui Faraon, și să le depoziteze în cetăți."
  },
  {
    "i": 1230,
    "b": 0,
    "c": 141,
    "r": 141,
    "o": 36,
    "t": "Proviile acestea vor fi o rezervă pentru țară, pentru cei șapte ani de foamete care vor veni peste ținutul Egiptului, pentru ca țara să nu fie nimicită de foamete."
  },
  {
    "i": 1231,
    "b": 0,
    "c": 141,
    "r": 141,
    "o": 37,
    "t": "Cuvintele acestea au plăcut lui Faraon și tuturor slujitorilor lui."
  },
  {
    "i": 1232,
    "b": 0,
    "c": 141,
    "r": 141,
    "o": 38,
    "t": "Și Faraon a zis slujitorilor lui: \"Am putea noi oare să găsim un om ca acesta, care să aibă în el Duhul lui Dumnezeu?"
  },
  {
    "i": 1233,
    "b": 0,
    "c": 141,
    "r": 141,
    "o": 39,
    "t": "Și Faraon a zis lui Iosif: \"Fiindcă Dumnezeu ți-a făcut cunoscut toate aceste lucruri, nu este nimeni care să fie atât de priceput și de înțelept ca tine."
  },
  {
    "i": 1234,
    "b": 0,
    "c": 141,
    "r": 141,
    "o": 40,
    "t": "Tu vei fi mai mare peste casa mea și tot poporul meu va asculta de poruncile tale; numai scaunul meu de domnie mă va ridica mai presus de tine."
  },
  {
    "i": 1235,
    "b": 0,
    "c": 141,
    "r": 141,
    "o": 41,
    "t": "Faraon a zis lui Iosif: \"Iată, te pun peste tot ținutul Egiptului."
  },
  {
    "i": 1236,
    "b": 0,
    "c": 141,
    "r": 141,
    "o": 42,
    "t": "Și Faraon și-a scos inelul cu pecete din deget și l-a pus în degetul lui Iosif; l-a îmbrăcat cu haine de in subțire și i-a pus un lănțișor de aur la gât."
  },
  {
    "i": 1237,
    "b": 0,
    "c": 141,
    "r": 141,
    "o": 43,
    "t": "Apoi, l-a suit în carul al doilea pe care-l avea el, și strigau înaintea lui: \"Plecați genunchii!\" Astfel, Faraon l-a pus peste tot ținutul Egiptului."
  },
  {
    "i": 1238,
    "b": 0,
    "c": 141,
    "r": 141,
    "o": 44,
    "t": "Și Faraon a zis lui Iosif: \"Eu sunt Faraon! Și fără porunca ta nimeni nu-și va ridica mâna, nici piciorul în tot ținutul Egiptului."
  },
  {
    "i": 1239,
    "b": 0,
    "c": 141,
    "r": 141,
    "o": 45,
    "t": "Faraon a pus lui Iosif numele Țafnat-Paeneah și i-a dat de nevastă pe Asenat, fata lui Poti-Fera, preotul din On. Și Iosif a pornit să cerceteze ținutul Egiptului."
  },
  {
    "i": 1240,
    "b": 0,
    "c": 141,
    "r": 141,
    "o": 46,
    "t": "Iosif era de treizeci de ani când s-a înfățișat înaintea lui Faraon, împăratul Egiptului; și a plecat de la Faraon și a cercetat tot ținutul Egiptului."
  },
  {
    "i": 1241,
    "b": 0,
    "c": 141,
    "r": 141,
    "o": 47,
    "t": "În cei șapte ani de belșug, pământul a dat cu îmbelșugare."
  },
  {
    "i": 1242,
    "b": 0,
    "c": 141,
    "r": 141,
    "o": 48,
    "t": "Iosif a strâns toate roadele din acești șapte ani, în care ținutul Egiptului a dat cu îmbelșugare; a făcut provizii în cetăți și a pus în fiecare cetate roadele ținutului dimprejurul ei."
  },
  {
    "i": 1243,
    "b": 0,
    "c": 141,
    "r": 141,
    "o": 49,
    "t": "Iosif a strâns grâu ca nisipul mării, atât de mult, că au încetat să-l mai numere, pentru că era fără număr."
  },
  {
    "i": 1244,
    "b": 0,
    "c": 141,
    "r": 141,
    "o": 50,
    "t": "Înainte de venirea anului de foamete, lui Iosif i s-au născut doi fii, pe care i-a născut Asenat, fata lui Poti-Fera, preotul din On."
  },
  {
    "i": 1245,
    "b": 0,
    "c": 141,
    "r": 141,
    "o": 51,
    "t": "Lui întâi născut, Iosif i-a pus numele Manase, \"căci\", a zis el, \"Dumnezeu m-a făcut să uit toate necazurile mele și toată casa tatălui meu."
  },
  {
    "i": 1246,
    "b": 0,
    "c": 141,
    "r": 141,
    "o": 52,
    "t": "Și celui de al doilea i-a pus numele Efraim, \"căci\", a zis el, \"Dumnezeu m-a făcut rodnic în țara necazului meu."
  },
  {
    "i": 1247,
    "b": 0,
    "c": 141,
    "r": 141,
    "o": 53,
    "t": "Au trecut cei șapte ani de belșug, care fuseseră în ținutul Egiptului."
  },
  {
    "i": 1248,
    "b": 0,
    "c": 141,
    "r": 141,
    "o": 54,
    "t": "Și au început să vină cei șapte ani de foamete, după cum spusese Iosif. În toate țările era foamete, dar în tot ținutul Egiptului era pâine."
  },
  {
    "i": 1249,
    "b": 0,
    "c": 141,
    "r": 141,
    "o": 55,
    "t": "Când tot ținutul Egiptului a început să sufere de foamete, poporul a strigat la Faraon după pâine. Faraon a zis tuturor egiptenilor: \"Duceți-vă la Iosif și faceți ce vă va spune el!\" –"
  },
  {
    "i": 1250,
    "b": 0,
    "c": 141,
    "r": 141,
    "o": 56,
    "t": "Foametea era peste tot ținutul. Atunci, Iosif a deschis toate grânarele și a vândut grâu egiptenilor. Foametea se întărea tot mai mult în ținutul Egiptului."
  },
  {
    "i": 1251,
    "b": 0,
    "c": 141,
    "r": 141,
    "o": 57,
    "t": "Și din toate țările veneau în Egipt să cumpere grâu de la Iosif, căci foametea se întărea peste tot pământul."
  },
  {
    "i": 1252,
    "b": 0,
    "c": 142,
    "r": 142,
    "o": 1,
    "t": "Iacov a văzut că în Egipt se vindea grâu și a zis fiilor săi: \"Pentru ce stați și vă uitați unii la alții?"
  },
  {
    "i": 1253,
    "b": 0,
    "c": 142,
    "r": 142,
    "o": 2,
    "t": "Am auzit, a zis el, că în Egipt se vinde grâu; duceți-vă și cumpărați-ne de acolo, ca să trăim și să nu murim."
  },
  {
    "i": 1254,
    "b": 0,
    "c": 142,
    "r": 142,
    "o": 3,
    "t": "Zece din frații lui Iosif s-au coborât în Egipt să cumpere grâu."
  },
  {
    "i": 1255,
    "b": 0,
    "c": 142,
    "r": 142,
    "o": 4,
    "t": "Dar Iacov n-a trimis pe Beniamin, fratele lui Iosif, cu frații lui, de teamă să nu i se întâmple vreo nenorocire."
  },
  {
    "i": 1256,
    "b": 0,
    "c": 142,
    "r": 142,
    "o": 5,
    "t": "Fiii lui Israel au venit să cumpere grâu, în mijlocul celorlalți veniți, căci foametea era și în țara Canaan."
  },
  {
    "i": 1257,
    "b": 0,
    "c": 142,
    "r": 142,
    "o": 6,
    "t": "Iosif era guvernator peste țară; el vindea grâu tuturor locuitorilor țării. Frații lui Iosif au venit și s-au aruncat cu fața la pământ înaintea lui."
  },
  {
    "i": 1258,
    "b": 0,
    "c": 142,
    "r": 142,
    "o": 7,
    "t": "Iosif, cum a văzut pe frații săi, i-a cunoscut, dar s-a făcut că nu-i cunoaște și le-a vorbit aspru. Le-a zis: \"De unde veniți?\" Ei au răspuns: \"Din țara Canaan, să cumpărăm merinde."
  },
  {
    "i": 1259,
    "b": 0,
    "c": 142,
    "r": 142,
    "o": 8,
    "t": "Iosif a cunoscut pe frații săi, dar ei nu l-au cunoscut."
  },
  {
    "i": 1260,
    "b": 0,
    "c": 142,
    "r": 142,
    "o": 9,
    "t": "Iosif și-a adus aminte de visurile pe care le avusese cu privire la ei și le-a zis: \"Voi sunteți iscoade! Ați venit să iscodiți părțile slabe ale țării."
  },
  {
    "i": 1261,
    "b": 0,
    "c": 142,
    "r": 142,
    "o": 10,
    "t": "Ei i-au răspuns: \"Nu, domnul meu! Slujitorii tăi au venit să cumpere merinde."
  },
  {
    "i": 1262,
    "b": 0,
    "c": 142,
    "r": 142,
    "o": 11,
    "t": "Noi toți suntem fiii aceluiași om. Suntem oameni cinstiți; slujitorii tăi nu sunt iscoade."
  },
  {
    "i": 1263,
    "b": 0,
    "c": 142,
    "r": 142,
    "o": 12,
    "t": "El le-a zis: \"Ba nu! Ați venit să iscodiți părțile slabe ale țării."
  },
  {
    "i": 1264,
    "b": 0,
    "c": 142,
    "r": 142,
    "o": 13,
    "t": "Ei au zis: \"Noi, slujitorii tăi, suntem doisprezece frați, fiii aceluiași om, din țara Canaan; cel mai tânăr este acum cu tatăl nostru, și unul nu mai este."
  },
  {
    "i": 1265,
    "b": 0,
    "c": 142,
    "r": 142,
    "o": 14,
    "t": "Iosif le-a zis: \"V-am spus eu că sunteți iscoade!"
  },
  {
    "i": 1266,
    "b": 0,
    "c": 142,
    "r": 142,
    "o": 15,
    "t": "Iată cum vă voi pune la încercare: pe viața lui Faraon, că nu veți ieși de aici până nu va veni aici fratele vostru cel mai tânăr!"
  },
  {
    "i": 1267,
    "b": 0,
    "c": 142,
    "r": 142,
    "o": 16,
    "t": "Trimiteți pe unul din voi să aducă pe fratele vostru; iar voi, rămâneți închiși. În felul acesta, se vor verifica spusele voastre și voi vedea dacă este adevăr în voi. Altfel, pe viața lui Faraon, că sunteți iscoade!"
  },
  {
    "i": 1268,
    "b": 0,
    "c": 142,
    "r": 142,
    "o": 17,
    "t": "Și i-a pus pe toți la un loc în temniță timp de trei zile."
  },
  {
    "i": 1269,
    "b": 0,
    "c": 142,
    "r": 142,
    "o": 18,
    "t": "A treia zi, Iosif le-a zis: \"Faceți lucrul acesta și veți trăi, căci eu mă tem de Dumnezeu!"
  },
  {
    "i": 1270,
    "b": 0,
    "c": 142,
    "r": 142,
    "o": 19,
    "t": "Dacă sunteți oameni cinstiți, să rămână unul din frații voștri închis în temnița voastră; iar voi duceți-vă, luați grâu și mergeți să potoliți foametea caselor voastre."
  },
  {
    "i": 1271,
    "b": 0,
    "c": 142,
    "r": 142,
    "o": 20,
    "t": "Apoi aduceți-mi pe fratele vostru cel mai tânăr, ca să se verifice spusele voastre și să nu muriți."
  },
  {
    "i": 1272,
    "b": 0,
    "c": 142,
    "r": 142,
    "o": 21,
    "t": "Așa au făcut. Atunci au zis unul către altul: \"Negreșit, asupra noastră vine pedeapsa pentru ce am făcut fratelui nostru, căci am văzut necazul sufletului lui când ne ruga și nu l-am ascultat! De aceea vine peste noi necazul acesta."
  },
  {
    "i": 1273,
    "b": 0,
    "c": 142,
    "r": 142,
    "o": 22,
    "t": "Ruben a luat cuvântul și le-a zis: \"Nu v-am spus eu să nu faceți o greșeală față de băiatul acesta? Dar n-ați ascultat. Iată, acum ni se cere socoteală pentru sângele lui."
  },
  {
    "i": 1274,
    "b": 0,
    "c": 142,
    "r": 142,
    "o": 23,
    "t": "Ei nu știau că Iosif îi înțelege, căci între el și ei era un tălmaci."
  },
  {
    "i": 1275,
    "b": 0,
    "c": 142,
    "r": 142,
    "o": 24,
    "t": "Iosif s-a depărtat de ei ca să plângă. Apoi s-a întors, le-a vorbit și a luat pe Simeon și l-a legat sub ochii lor."
  },
  {
    "i": 1276,
    "b": 0,
    "c": 142,
    "r": 142,
    "o": 25,
    "t": "Iosif a poruncit să le umple sacii cu grâu, să pună argintul fiecăruia în sacul lui și să le dea merinde pentru drum. Și s-a făcut așa."
  },
  {
    "i": 1277,
    "b": 0,
    "c": 142,
    "r": 142,
    "o": 26,
    "t": "Ei au încărcat grâul pe măgarii lor și au plecat."
  },
  {
    "i": 1278,
    "b": 0,
    "c": 142,
    "r": 142,
    "o": 27,
    "t": "Unul din ei, a deschis sacul ca să dea de mâncare măgarului, în locul unde au tras la popas, și a văzut argintul lui la gura sacului."
  },
  {
    "i": 1279,
    "b": 0,
    "c": 142,
    "r": 142,
    "o": 28,
    "t": "El a zis fraților săi: \"Argintul meu mi s-a dat înapoi, iată-l în sacul meu!\" Atunci li s-a tăiat inima și au zis unul altuia, tremurând: \"Ce ne-a făcut Dumnezeu!"
  },
  {
    "i": 1280,
    "b": 0,
    "c": 142,
    "r": 142,
    "o": 29,
    "t": "Și s-au întors la Iacov, tatăl lor, în țara Canaanului, și i-au spus toate cele ce li se întâmplaseră."
  },
  {
    "i": 1281,
    "b": 0,
    "c": 142,
    "r": 142,
    "o": 30,
    "t": "Și au zis: \"Omul acela, stăpân peste țară, ne-a vorbit aspru și ne-a socotit spioni ai țării."
  },
  {
    "i": 1282,
    "b": 0,
    "c": 142,
    "r": 142,
    "o": 31,
    "t": "Dar noi i-am zis: Cinstiți suntem, nu suntem spioni,"
  },
  {
    "i": 1283,
    "b": 0,
    "c": 142,
    "r": 142,
    "o": 32,
    "t": "ci suntem doisprezece frați, fii ai aceluiași tată; unul nu mai este, iar cel mai mic este acum cu tatăl nostru în țara Canaanului."
  },
  {
    "i": 1284,
    "b": 0,
    "c": 142,
    "r": 142,
    "o": 33,
    "t": "Atunci omul acela, stăpân peste țară, ne-a zis: Iată cum voi ști dacă sunteți cinstiți: lăsați un frate al vostru lângă mine, luați grâu pentru nevoile caselor voastre și plecați,"
  },
  {
    "i": 1285,
    "b": 0,
    "c": 142,
    "r": 142,
    "o": 34,
    "t": "dar aduceți-mi pe fratele vostru cel mai mic și voi ști că nu sunteți spioni, ci sunteți cinstiți. Atunci vă voi da înapoi pe fratele vostru și veți putea umbla prin țară."
  },
  {
    "i": 1286,
    "b": 0,
    "c": 142,
    "r": 142,
    "o": 35,
    "t": "Și când și-au vărsat sacii, iată, fiecare avea în sacul său punga cu argint; și când au văzut pungile cu argint, s-au temut, ei și tatăl lor."
  },
  {
    "i": 1287,
    "b": 0,
    "c": 142,
    "r": 142,
    "o": 36,
    "t": "Și Iacov, tatăl lor, le-a zis: \"Mă lipsiți de copiii mei: Iosif nu mai este, Simeon nu mai este și vreți să-l luați și pe Beniamin; toate acestea cad asupra mea!"
  },
  {
    "i": 1288,
    "b": 0,
    "c": 142,
    "r": 142,
    "o": 37,
    "t": "Atunci Ruben a zis tatălui său: \"Pe cei doi fii ai mei îi vei da la moarte dacă nu-ți voi aduce pe el înapoi. Încredințează-l mie și eu ți-l voi aduce înapoi!"
  },
  {
    "i": 1289,
    "b": 0,
    "c": 142,
    "r": 142,
    "o": 38,
    "t": "Dar el a zis: \"Fiul meu nu va merge cu voi, căci fratele său a murit și el a rămas singur. Dacă i s-ar întâmpla vreo nenorocire pe drumul pe care mergeți, ați coborî cu durere părul meu alb în locuința morților."
  },
  {
    "i": 1290,
    "b": 0,
    "c": 143,
    "r": 143,
    "o": 1,
    "t": "Dar foametea apăsa greu asupra țării,"
  },
  {
    "i": 1291,
    "b": 0,
    "c": 143,
    "r": 143,
    "o": 2,
    "t": "și când au sfârșit de mâncat grâul pe care-l aduseseră din Egipt, tatăl lor le-a zis: \"Întoarceți-vă și cumpărați-ne puțină hrană."
  },
  {
    "i": 1292,
    "b": 0,
    "c": 143,
    "r": 143,
    "o": 3,
    "t": "Atunci Iuda i-a răspuns: \"Omul acela ne-a avertizat cu tot dinadinsul, zicând: Nu veți fi primiți înaintea mea, dacă fratele vostru nu va fi cu voi."
  },
  {
    "i": 1293,
    "b": 0,
    "c": 143,
    "r": 143,
    "o": 4,
    "t": "Dacă vei fi gata să lași pe fratele nostru să meargă cu noi, vom coborî și-ți vom cumpăra hrană,"
  },
  {
    "i": 1294,
    "b": 0,
    "c": 143,
    "r": 143,
    "o": 5,
    "t": "dar dacă nu-l vei lăsa să plece, nu vom coborî, căci omul acela ne-a zis: Nu veți fi primiți înaintea mea, dacă fratele vostru nu va fi cu voi."
  },
  {
    "i": 1295,
    "b": 0,
    "c": 143,
    "r": 143,
    "o": 6,
    "t": "Atunci Israel a zis: \"De ce mi-ați făcut răul acesta, spunând omului că mai aveți un frate?"
  },
  {
    "i": 1296,
    "b": 0,
    "c": 143,
    "r": 143,
    "o": 7,
    "t": "Și ei au răspuns: \"Omul acela s-a interesat de noi și de familia noastră, întrebând: Mai trăiește tatăl vostru? Mai aveți un frate? Și l-am informat în consecință. Puteam noi să știm că va zice: Aduceți pe fratele vostru?"
  },
  {
    "i": 1297,
    "b": 0,
    "c": 143,
    "r": 143,
    "o": 8,
    "t": "Atunci Iuda a zis tatălui său Israel: \"Lasă pe copil să meargă cu mine. Haidem să pornim la drum, ca să ne păstrăm viața și să nu murim, nici noi, nici tu, nici cei de sub grija noastră."
  },
  {
    "i": 1298,
    "b": 0,
    "c": 143,
    "r": 143,
    "o": 9,
    "t": "Eu mă pun chezăș pentru el și tu-mi vei cere socoteală de el: dacă se va întâmpla să nu-l aduc înapoi și să nu-l pun înaintea ochilor tăi, voi purta vina pentru aceasta toată viața mea."
  },
  {
    "i": 1299,
    "b": 0,
    "c": 143,
    "r": 143,
    "o": 10,
    "t": "Dacă n-am fi întârziat atâta, ne-am fi întors deja a doua oară!"
  }
]
