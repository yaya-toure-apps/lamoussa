[
  {
    "i": 11900,
    "b": 13,
    "c": 1432,
    "r": 1432,
    "o": 24,
    "t": "Nang mga araw na yao'y nagkasakit ng ikamamatay si Ezechias: at siya'y dumalangin sa Panginoon; at siya'y nagsalita sa kaniya, at binigyan niya siya ng tanda."
  },
  {
    "i": 11901,
    "b": 13,
    "c": 1432,
    "r": 1432,
    "o": 25,
    "t": "Nguni't si Ezechias ay hindi nagbayad uli ng ayon sa kabutihang ginawa sa kaniya; sapagka't ang kaniyang puso ay nagmataas: kaya't nagkaroon ng kapootan sa kaniya, at sa Juda, at sa Jerusalem."
  },
  {
    "i": 11902,
    "b": 13,
    "c": 1432,
    "r": 1432,
    "o": 26,
    "t": "Gayon ma'y nagpakababa si Ezechias dahil sa kapalaluan ng kaniyang puso, siya, at gayon din ang mga taga Jerusalem, na anopa't ang poot ng Panginoon ay hindi dumating sa kanila sa mga kaarawan ni Ezechias."
  },
  {
    "i": 11903,
    "b": 13,
    "c": 1432,
    "r": 1432,
    "o": 27,
    "t": "At si Ezechias ay nagkaroon ng malabis na mga kayamanan at karangalan: at siya'y nagtaan para sa kaniya, ng mga ingatang-yaman na ukol sa pilak, at sa ginto; at sa mga mahalagang bato, at sa mga espisia, at sa mga kalasag, at sa lahat na sarisaring mabubuting mga sisidlan:"
  },
  {
    "i": 11904,
    "b": 13,
    "c": 1432,
    "r": 1432,
    "o": 28,
    "t": "Mga kamalig din naman na ukol sa saganang trigo, at alak at langis; at mga silungan na ukol sa lahat na sarisaring hayop, at mga silungan na ukol sa mga kawan."
  },
  {
    "i": 11905,
    "b": 13,
    "c": 1432,
    "r": 1432,
    "o": 29,
    "t": "Bukod dito'y nagtaan siya sa kaniya ng mga bayan, at mga pag-aari na mga kawan at mga bakahan na sagana: sapagka't binigyan siya ng Dios ng maraming tinatangkilik."
  },
  {
    "i": 11906,
    "b": 13,
    "c": 1432,
    "r": 1432,
    "o": 30,
    "t": "Ang Ezechias ding ito ang nagpatigil ng pinakamataas na bukal ng tubig sa Gihon, at ibinabang tuloy sa dakong kalunuran ng bayan ni David. At si Ezechias ay guminhawa sa lahat ng kaniyang mga gawa."
  },
  {
    "i": 11907,
    "b": 13,
    "c": 1432,
    "r": 1432,
    "o": 31,
    "t": "Gayon ma'y sa bagay ng mga sugo ng mga prinsipe sa Babilonia, na nangagsugo sa kaniya upang magusisa ng kagilagilalas na gawa sa lupain ay pinabayaan siya ng Dios upang tikman siya, upang kaniyang maalaman ang lahat na nasa kaniyang puso."
  },
  {
    "i": 11908,
    "b": 13,
    "c": 1432,
    "r": 1432,
    "o": 32,
    "t": "Ang iba nga sa mga gawa ni Ezechias, at ang kaniyang mga mabuting gawa, narito, nangakasulat sa pangitain ni Isaias na propeta na anak ni Amos, na aklat ng mga hari, sa Juda at Israel."
  },
  {
    "i": 11909,
    "b": 13,
    "c": 1432,
    "r": 1432,
    "o": 33,
    "t": "At si Ezechias ay natulog na kasama ng kaniyang mga magulang, at inilibing nila siya sa ahunan ng mga libingan ng mga anak ni David: at binigyan siyang karangalan ng buong Juda at ng mga taga Jerusalem sa kaniyang kamatayan. At si Manases na kaniyang anak ay naghari na kahalili niya."
  },
  {
    "i": 11910,
    "b": 13,
    "c": 1433,
    "r": 1433,
    "o": 1,
    "t": "Si Manases ay may labing dalawang taon nang siya'y magpasimulang maghari; at siya'y nagharing limang pu't limang taon sa Jerusalem."
  },
  {
    "i": 11911,
    "b": 13,
    "c": 1433,
    "r": 1433,
    "o": 2,
    "t": "At siya'y gumawa ng masama sa paningin ng Panginoon, ayon sa mga karumaldumal ng mga bansa, na pinalayas ng Panginoon sa harap ng mga anak ni Israel."
  },
  {
    "i": 11912,
    "b": 13,
    "c": 1433,
    "r": 1433,
    "o": 3,
    "t": "Sapagka't kaniyang itinayo uli ang mga mataas na dako na iginiba ni Ezechias na kaniyang ama: at siya'y nagtayo ng mga dambana na ukol sa mga Baal, at gumawa ng mga Asera, at sumamba sa lahat ng natatanaw sa langit, at naglingkod sa mga yaon,"
  },
  {
    "i": 11913,
    "b": 13,
    "c": 1433,
    "r": 1433,
    "o": 4,
    "t": "At siya'y nagtayo ng mga dambana sa bahay ng Panginoon, na pinagsabihan ng Panginoon, Sa Jerusalem ay malalagay ang aking pangalan magpakailan man."
  },
  {
    "i": 11914,
    "b": 13,
    "c": 1433,
    "r": 1433,
    "o": 5,
    "t": "At siya'y nagtayo ng mga dambana na ukol sa mga natatanaw sa langit sa dalawang looban ng bahay ng Panginoon."
  },
  {
    "i": 11915,
    "b": 13,
    "c": 1433,
    "r": 1433,
    "o": 6,
    "t": "Kaniya rin namang pinaraan ang kaniyang mga anak sa apoy sa libis ng anak ni Hinnom: at siya'y nagpamahiin, at nagsanay ng panggagaway at nanghula, at nakipagsanggunian sa mga masamang espiritu, at sa mga mahiko: siya'y gumawa ng maraming kasamaan sa paningin ng Panginoon, upang mungkahiin niya siya sa galit."
  },
  {
    "i": 11916,
    "b": 13,
    "c": 1433,
    "r": 1433,
    "o": 7,
    "t": "At siya'y naglagay ng larawan ng diosdiosan na inanyuan, na kaniyang ginawa, sa bahay ng Dios na pinagsabihan ng Dios kay David, at kay Salomon na kaniyang anak, Sa bahay na ito, at sa Jerusalem na aking pinili sa lahat ng mga lipi ni Israel, aking ilalagay ang aking pangalan magpakailan man:"
  },
  {
    "i": 11917,
    "b": 13,
    "c": 1433,
    "r": 1433,
    "o": 8,
    "t": "Ni babaguhin pa man ang paa ng Israel sa lupain na aking itinakda na ukol sa inyong mga magulang, kung kanila lamang isasagawa ang lahat na aking iniutos sa kanila, sa makatuwid baga'y ang buong kautusan at ang mga palatuntunan at ang mga ayos, sa pamamagitan ng kamay ni Moises."
  },
  {
    "i": 11918,
    "b": 13,
    "c": 1433,
    "r": 1433,
    "o": 9,
    "t": "At iniligaw ni Manases ang Juda at ang mga taga Jerusalem, na anopa't sila'y nagsigawa ng higit na sama kay sa ginawa ng mga bansang nilipol ng Panginoon sa harap ng mga anak ni Israel."
  },
  {
    "i": 11919,
    "b": 13,
    "c": 1433,
    "r": 1433,
    "o": 10,
    "t": "At ang Panginoon ay nagsalita kay Manases, at sa kaniyang bayan: nguni't niwalang bahala nila."
  },
  {
    "i": 11920,
    "b": 13,
    "c": 1433,
    "r": 1433,
    "o": 11,
    "t": "Kaya't dinala ng Panginoon sa kanila ang mga punong kawal ng hukbo ng hari sa Asiria, na siyang nagdala kay Manases na may mga tanikala, at ginapos siya ng mga damal, at nagdala sa kaniya sa Babilonia."
  },
  {
    "i": 11921,
    "b": 13,
    "c": 1433,
    "r": 1433,
    "o": 12,
    "t": "At nang siya'y nasa pagkapighati siya'y dumalangin sa Panginoon niyang Dios, at nagpakumbabang mainam sa harap ng Dios ng kaniyang mga magulang."
  },
  {
    "i": 11922,
    "b": 13,
    "c": 1433,
    "r": 1433,
    "o": 13,
    "t": "At siya'y dumalangin sa kaniya; at siya'y dininig, at pinakinggan ang kaniyang pamanhik, at ibinalik siya sa Jerusalem sa kaniyang kaharian. Nang magkagayo'y nakilala ni Manases na ang Panginoon ay siyang Dios."
  },
  {
    "i": 11923,
    "b": 13,
    "c": 1433,
    "r": 1433,
    "o": 14,
    "t": "Pagkatapos nga nito ay nagtayo siya ng isang kutang panglabas sa bayan ni David, sa dakong kalunuran ng Gihon, sa libis, hanggang sa pasukan sa pintuang-bayan ng mga isda; at kaniyang kinulong ang Ophel, at itinaas ng malaking kataasan: at kaniyang nilagyan ng mga matapang na pinunong kawal ang lahat ng bayan na nakukutaan sa Juda."
  },
  {
    "i": 11924,
    "b": 13,
    "c": 1433,
    "r": 1433,
    "o": 15,
    "t": "At kaniyang inalis ang mga dios ng iba, at ang diosdiosan sa bahay ng Panginoon, at ang lahat na dambana na kaniyang itinayo sa bundok ng bahay ng Panginoon, at sa Jerusalem, at inihagis ang mga yaon mula sa bayan."
  },
  {
    "i": 11925,
    "b": 13,
    "c": 1433,
    "r": 1433,
    "o": 16,
    "t": "At kaniyang itinayo ang dambana ng Panginoon, at naghandog doon ng mga hain na mga handog tungkol sa kapayapaan, at tungkol sa mga pasalamat, at inutusan ang Juda na maglingkod sa Panginoon, sa Dios ng Israel."
  },
  {
    "i": 11926,
    "b": 13,
    "c": 1433,
    "r": 1433,
    "o": 17,
    "t": "Gayon ma'y naghain ang bayan na nagpatuloy sa mga mataas na dako, nguni't sa Panginoon lamang na kanilang Dios."
  },
  {
    "i": 11927,
    "b": 13,
    "c": 1433,
    "r": 1433,
    "o": 18,
    "t": "Ang iba nga sa mga gawa ni Manases, at ang kaniyang dalangin sa kaniyang Dios, at ang mga salita ng mga tagakita na nagsalita sa kaniya sa pangalan ng Panginoon, ng Dios ng Israel, narito, nangakasulat sa mga gawa ng mga hari sa Israel."
  },
  {
    "i": 11928,
    "b": 13,
    "c": 1433,
    "r": 1433,
    "o": 19,
    "t": "Gayon din ang kaniyang panalangin, at kung paanong dininig siya, at ang buo niyang kasalanan at pagsalangsang niya, at ang mga dakong kaniyang pinagtayuan ng mga mataas na dako, at pinagtindigan ng mga Asera at ng mga larawang inanyuan, bago siya nagpakumbaba: narito, nangakasulat sa kasaysayan ni Hozai."
  },
  {
    "i": 11929,
    "b": 13,
    "c": 1433,
    "r": 1433,
    "o": 20,
    "t": "Sa gayo'y natulog si Manases na kasama ng kaniyang mga magulang, at inilibing nila siya sa kaniyang sariling bahay: at si Amon na kaniyang anak ay naghari na kahalili niya."
  },
  {
    "i": 11930,
    "b": 13,
    "c": 1433,
    "r": 1433,
    "o": 21,
    "t": "Si Amon ay may dalawang pu't dalawang taon nang siya'y magpasimulang maghari; at siya'y nagharing dalawang taon sa Jerusalem."
  },
  {
    "i": 11931,
    "b": 13,
    "c": 1433,
    "r": 1433,
    "o": 22,
    "t": "At siya'y gumawa ng masama sa paningin ng Panginoon, gaya ng ginawa ni Manases na kaniyang ama: at si Amon ay naghain sa lahat ng larawang inanyuan na ginawa ni Manases na kaniyang ama, at naglingkod sa mga yaon."
  },
  {
    "i": 11932,
    "b": 13,
    "c": 1433,
    "r": 1433,
    "o": 23,
    "t": "At siya'y hindi nagpakumbaba sa harap ng Panginoon, na gaya na pagpapakumbaba ni Manases na kaniyang ama: kundi ang Amon ding ito ay siyang sumalangsang ng higit at higit."
  },
  {
    "i": 11933,
    "b": 13,
    "c": 1433,
    "r": 1433,
    "o": 24,
    "t": "At ang kaniyang mga lingkod ay naghimagsik laban sa kaniya, at pinatay siya sa kaniyang sariling bahay."
  },
  {
    "i": 11934,
    "b": 13,
    "c": 1433,
    "r": 1433,
    "o": 25,
    "t": "Nguni't pinatay ng bayan ng lupain ang lahat na nagsipanghimagsik laban sa haring Amon; at ginawang hari ng bayan ng lupain si Josias na kaniyang anak na kahalili niya."
  },
  {
    "i": 11935,
    "b": 13,
    "c": 1434,
    "r": 1434,
    "o": 1,
    "t": "Si Josias ay may walong taong gulang nang siya'y magpasimulang maghari; at siya'y nagharing tatlong pu't isang taon sa Jerusalem."
  },
  {
    "i": 11936,
    "b": 13,
    "c": 1434,
    "r": 1434,
    "o": 2,
    "t": "At siya'y gumawa ng matuwid sa harap ng mga mata ng Panginoon, at lumakad ng mga lakad ni David na kaniyang magulang, at hindi lumiko sa kanan o sa kaliwa."
  },
  {
    "i": 11937,
    "b": 13,
    "c": 1434,
    "r": 1434,
    "o": 3,
    "t": "Sapagka't sa ikawalong taon ng kaniyang paghahari, samantalang siya'y bata pa, kaniyang pinasimulang hinanap ang Dios ni David na kaniyang magulang: at sa ikalabing dalawang taon ay kaniyang pinasimulang nilinis ang Juda at Jerusalem na inalis ang mga mataas na dako, at ang mga Asera, at ang mga larawang inanyuan, at ang mga larawang binubo."
  },
  {
    "i": 11938,
    "b": 13,
    "c": 1434,
    "r": 1434,
    "o": 4,
    "t": "At kanilang ibinagsak ang mga dambana ng mga Baal sa kaniyang harapan; at ang mga larawang araw na nasa ibabaw nila, ay kaniyang ibinagsak; at ang mga Asera, at ang mga larawang inanyuan, at ang mga larawang binubo, ay kaniyang pinagputolputol, at dinurog, at isinabog sa mga libingan ng nangaghain sa kanila."
  },
  {
    "i": 11939,
    "b": 13,
    "c": 1434,
    "r": 1434,
    "o": 5,
    "t": "At sinunog niya ang mga buto ng mga saserdote sa kanilang mga dambana, at nilinis ang Juda at ang Jerusalem."
  },
  {
    "i": 11940,
    "b": 13,
    "c": 1434,
    "r": 1434,
    "o": 6,
    "t": "At gayon ang ginawa niya sa mga bayan ng Manases at Ephraim at Simeon, hanggang sa Nephtali, sa kanilang mga guho sa palibot."
  },
  {
    "i": 11941,
    "b": 13,
    "c": 1434,
    "r": 1434,
    "o": 7,
    "t": "At kaniyang ibinagsak ang mga dambana at pinukpok ang mga Asera at ang mga larawang inanyuan ay dinurog, at pinagputolputol ang lahat na larawang araw sa buong lupain ng Israel, at nagbalik sa Jerusalem."
  },
  {
    "i": 11942,
    "b": 13,
    "c": 1434,
    "r": 1434,
    "o": 8,
    "t": "Sa ikalabing walong taon nga ng kaniyang paghahari, nang kaniyang malinis ang lupain, at ang bahay, ay kaniyang sinugo si Saphan na anak ni Asalias, at si Maasias na tagapamahala ng bayan, at si Joah na anak ni Joachaz na kasangguni, upang husayin ang bahay ng Panginoon niyang Dios."
  },
  {
    "i": 11943,
    "b": 13,
    "c": 1434,
    "r": 1434,
    "o": 9,
    "t": "At sila'y nagsiparoon kay Hilcias na dakilang saserdote at ibinigay ang salapi na napasok sa bahay ng Dios, na nakuha ng mga Levita, na mga tagatanod-pinto, sa kamay ng Manases at ng Ephraim, at sa lahat ng nalabi sa Israel, at sa buong Juda, at Benjamin, at sa mga taga Jerusalem."
  },
  {
    "i": 11944,
    "b": 13,
    "c": 1434,
    "r": 1434,
    "o": 10,
    "t": "At kanilang ibinigay sa kamay ng mga manggagawa na siyang namamahala sa bahay ng Panginoon; at ibinigay ng mga manggagawa ng bahay ng Panginoon upang husayin at pagtibayin ang bahay;"
  },
  {
    "i": 11945,
    "b": 13,
    "c": 1434,
    "r": 1434,
    "o": 11,
    "t": "Sa makatuwid baga'y sa mga anluwagi at sa mga nagtatayo ibinigay nila, upang ibili ng mga batong tinabas, at ng mga kahoy na panghalang, at upang ipaggawa ng mga sikang sa mga bahay na giniba ng mga hari, sa Juda."
  },
  {
    "i": 11946,
    "b": 13,
    "c": 1434,
    "r": 1434,
    "o": 12,
    "t": "At ginawa ng mga lalake na may pagtatapat ang gawain: at ang mga tagapamahala ng mga yaon ay si Jahath at si Abdias, na mga Levita, sa mga anak ni Merari; at si Zacharias at si Mesullam, sa mga anak ng mga Coathita, upang ipagpatuloy: at ang iba sa mga Levita, lahat na bihasa sa mga panugtog ng tugtugin."
  },
  {
    "i": 11947,
    "b": 13,
    "c": 1434,
    "r": 1434,
    "o": 13,
    "t": "Nasa mga tagadala ng mga pasan naman sila, at pinamamahalaan ang lahat na nagsisigawa ng gawain sa sarisaring paglilingkod: at sa mga Levita ay may mga kalihim, at mga pinuno, at mga tagatanod-pinto."
  },
  {
    "i": 11948,
    "b": 13,
    "c": 1434,
    "r": 1434,
    "o": 14,
    "t": "At nang kanilang ilalabas ang salapi na napasok sa bahay ng Panginoon, nasumpungan ni Hilcias na saserdote ang aklat ng kautusan ng Panginoon na ibinigay sa pamamagitan ni Moises."
  },
  {
    "i": 11949,
    "b": 13,
    "c": 1434,
    "r": 1434,
    "o": 15,
    "t": "At si Hilcias ay sumagot, at sinabi niya kay Saphan na kalihim: Aking nasumpungan ang aklat ng kautusan sa bahay ng Panginoon, At ibinigay ni Hilcias ang aklat kay Saphan."
  },
  {
    "i": 11950,
    "b": 13,
    "c": 1434,
    "r": 1434,
    "o": 16,
    "t": "At dinala ni Saphan ang aklat sa hari, at bukod dito'y nagdala ng salita sa hari, na sinasabi, Lahat na ipinamahala sa iyong mga lingkod, ay kanilang ginagawa."
  },
  {
    "i": 11951,
    "b": 13,
    "c": 1434,
    "r": 1434,
    "o": 17,
    "t": "At kanilang ibinubo ang salapi na nasumpungan sa bahay ng Panginoon, at ibinigay sa kamay ng mga tagapamahala, at sa kamay ng mga manggagawa."
  },
  {
    "i": 11952,
    "b": 13,
    "c": 1434,
    "r": 1434,
    "o": 18,
    "t": "At sinaysay ni Saphan na kalihim sa hari, na sinasabi, Si Hilcias na saserdote ay nagbigay sa akin ng isang aklat. At binasa ni Saphan sa harap ng hari."
  },
  {
    "i": 11953,
    "b": 13,
    "c": 1434,
    "r": 1434,
    "o": 19,
    "t": "At nangyari, nang marinig ng hari ang mga salita ng kautusan, na kaniyang hinapak ang kaniyang suot."
  },
  {
    "i": 11954,
    "b": 13,
    "c": 1434,
    "r": 1434,
    "o": 20,
    "t": "At ang hari ay nagutos kay Hilcias, at kay Ahicham na anak ni Saphan, at kay Abdon na anak ni Micha, at kay Saphan na kalihim, at kay Asaia na lingkod ng hari, na kaniyang sinasabi,"
  },
  {
    "i": 11955,
    "b": 13,
    "c": 1434,
    "r": 1434,
    "o": 21,
    "t": "Kayo'y magsiyaon, isangguni ninyo ako sa Panginoon, at silang naiwan sa Israel, at sa Juda, tungkol sa mga salita ng aklat na nasumpungan: sapagka't malaki ang pagiinit ng Panginoon na nabugso sa atin, sapagka't hindi iningatan ng ating mga magulang ang salita ng Panginoon, upang gawin ayon sa lahat na nasusulat sa aklat na ito."
  },
  {
    "i": 11956,
    "b": 13,
    "c": 1434,
    "r": 1434,
    "o": 22,
    "t": "Sa gayo'y si Hilcias at silang pinagutusan ng hari, nagsiparoon kay Hulda na propetisa, na asawa ni Sallum na anak ni Tikoath, na anak ni Hasra, na tagapagingat ng silid ng kasuutan; (siya nga'y tumahan sa Jerusalem sa ikalawang pook;) at kanilang sinabi sa kanila sa gayong paraan."
  },
  {
    "i": 11957,
    "b": 13,
    "c": 1434,
    "r": 1434,
    "o": 23,
    "t": "At sinabi niya sa kanila, Ganito ang sabi ng Panginoon, ng Dios ng Israel: Saysayin ninyo sa lalake na nagsugo sa inyo sa akin."
  },
  {
    "i": 11958,
    "b": 13,
    "c": 1434,
    "r": 1434,
    "o": 24,
    "t": "Ganito ang sabi ng Panginoon, Narito, ako'y magdadala ng kasamaan sa dakong ito, at sa mga tagarito, sa makatuwid baga'y lahat ng sumpa na nangakasulat sa aklat na kanilang nabasa sa harap ng hari sa Juda:"
  },
  {
    "i": 11959,
    "b": 13,
    "c": 1434,
    "r": 1434,
    "o": 25,
    "t": "Sapagka't kanilang pinabayaan ako, at nagsunog ng kamangyan sa ibang mga dios, upang mungkahiin nila ako sa galit ng lahat na gawa ng kanilang mga kamay; kaya't ang aking pagiinit ay nabugso sa dakong ito, at hindi mapapawi."
  },
  {
    "i": 11960,
    "b": 13,
    "c": 1434,
    "r": 1434,
    "o": 26,
    "t": "Nguni't sa hari sa Juda, na nagsugo sa inyo upang magusisa sa Panginoon, ganito ang sasabihin ninyo sa kaniya, Ganito ang sabi ng Panginoon, ng Dios ng Israel: Tungkol sa mga salita na iyong narinig,"
  },
  {
    "i": 11961,
    "b": 13,
    "c": 1434,
    "r": 1434,
    "o": 27,
    "t": "Sapagka't ang iyong puso ay malumanay, at ikaw ay nagpakababa sa harap ng Dios ng iyong marinig ang kaniyang mga salita laban sa dakong ito, at laban sa mga tagarito; at ikaw ay nagpakababa sa harap ko, at hinapak mo ang iyong suot, at umiyak sa harap ko; dininig naman kita, sabi ng Panginoon."
  },
  {
    "i": 11962,
    "b": 13,
    "c": 1434,
    "r": 1434,
    "o": 28,
    "t": "Narito, ipipisan kita sa iyong mga magulang, at ikaw ay mapipisan na payapa sa iyong libingan, at hindi makikita ng iyong mga mata ang lahat na kasamaan na aking dadalhin sa dakong ito, at sa mga tagarito. At sila'y nagbalik ng salita sa hari."
  },
  {
    "i": 11963,
    "b": 13,
    "c": 1434,
    "r": 1434,
    "o": 29,
    "t": "Nang magkagayo'y nagsugo ang hari at pinisan ang lahat na matanda sa Juda at sa Jerusalem."
  },
  {
    "i": 11964,
    "b": 13,
    "c": 1434,
    "r": 1434,
    "o": 30,
    "t": "At sumampa ang hari sa bahay ng Panginoon, at ang lahat na lalake ng Juda, at ang mga taga Jerusalem, at ang mga saserdote, at ang mga Levita, at ang buong bayan, malaki at gayon din ang maliit: at kaniyang binasa sa kanilang mga pakinig ang lahat na salita ng aklat ng tipan na nasumpungan sa bahay ng Panginoon."
  },
  {
    "i": 11965,
    "b": 13,
    "c": 1434,
    "r": 1434,
    "o": 31,
    "t": "At ang hari ay tumayo sa kaniyang dako, at nakipagtipan sa harap ng Panginoon, upang lumakad ng ayon sa Panginoon, at upang ingatan ang kaniyang mga utos, at ang kaniyang mga patotoo, at ang kaniyang mga palatuntunan, ng buong puso niya, at ng buong kaluluwa niya, upang tuparin ang mga salita ng tipan na nasusulat sa aklat na ito."
  },
  {
    "i": 11966,
    "b": 13,
    "c": 1434,
    "r": 1434,
    "o": 32,
    "t": "At kaniyang pinapanayo sa tipan ang lahat na nasumpungan sa Jerusalem at Benjamin. At ginawa ng mga taga Jerusalem ang ayon sa tipan ng Dios ng kanilang mga magulang."
  },
  {
    "i": 11967,
    "b": 13,
    "c": 1434,
    "r": 1434,
    "o": 33,
    "t": "At inalis ni Josias ang lahat na karumaldumal sa lahat ng lupain na ukol sa mga anak ni Israel, at pinapaglingkod ang lahat na nangasumpungan sa Israel, upang mangaglingkod nga sa Panginoon nilang Dios. Lahat ng mga kaarawan niya ay hindi sila nagsihiwalay sa pagsunod sa Panginoon, sa Dios ng kanilang mga magulang."
  },
  {
    "i": 11968,
    "b": 13,
    "c": 1435,
    "r": 1435,
    "o": 1,
    "t": "At ipinagdiwang ni Josias ang isang paskua sa Panginoon sa Jerusalem; at kanilang pinatay ang kordero ng paskua, sa ikalabing apat na araw ng unang buwan."
  },
  {
    "i": 11969,
    "b": 13,
    "c": 1435,
    "r": 1435,
    "o": 2,
    "t": "At inilagay niya ang mga saserdote sa kanilang mga katungkulan, at pinatapang sila sa paglilingkod sa bahay ng Panginoon."
  },
  {
    "i": 11970,
    "b": 13,
    "c": 1435,
    "r": 1435,
    "o": 3,
    "t": "At sinabi niya sa mga Levita na nangagturo sa buong Israel, na mga banal sa Panginoon, Ilagay ninyo ang banal na kaban sa bahay na itinayo ni Salomon na anak ni David na hari sa Israel; hindi na magkakaroon pa ng pasan sa inyong mga balikat. Maglingkod kayo ngayon sa Panginoon ninyong Dios, at sa kaniyang bayang Israel;"
  },
  {
    "i": 11971,
    "b": 13,
    "c": 1435,
    "r": 1435,
    "o": 4,
    "t": "At magsihanda kayo ayon sa mga sangbahayan ng inyong mga magulang ayon sa inyong mga bahagi, ayon sa sulat ni David na hari sa Israel, at ayon sa sulat ni Salomon sa kaniyang anak."
  },
  {
    "i": 11972,
    "b": 13,
    "c": 1435,
    "r": 1435,
    "o": 5,
    "t": "At magsitayo kayo sa dakong banal ayon sa mga bahagi ng mga sangbahayan ng mga magulang ng inyong mga kapatid na mga anak ng bayan, at maukol sa bawa't isa'y isang bahagi ng sangbahayan ng mga magulang ng mga Levita."
  },
  {
    "i": 11973,
    "b": 13,
    "c": 1435,
    "r": 1435,
    "o": 6,
    "t": "At patayin ninyo ang kordero ng paskua, at mangagpakabanal kayo, at ihanda ninyo sa inyong mga kapatid, upang magsigawa ng ayon sa salita ng Panginoon sa pamamagitan ng kamay ni Moises."
  },
  {
    "i": 11974,
    "b": 13,
    "c": 1435,
    "r": 1435,
    "o": 7,
    "t": "At si Josias ay nagbigay sa mga anak ng bayan, buhat sa kawan, ng mga kordero at ng mga anak ng kambing, lahat ng yaon ay mga pinakahandog sa paskua, sa lahat na nakaharap, sa bilang na tatlong pung libo, at tatlong libo na baka: ang mga ito'y mga pag-aari ng hari."
  },
  {
    "i": 11975,
    "b": 13,
    "c": 1435,
    "r": 1435,
    "o": 8,
    "t": "At ang kaniyang mga prinsipe ay nangagbigay ng pinakakusang handog sa bayan, sa mga saserdote, at sa mga Levita. Si Hilcias at si Zacharias at si Jehiel, na mga pinuno sa bahay ng Dios, nangagbigay sa mga saserdote ng mga pinakahandog sa paskua, na dalawang libo at anim na raang tupa at kambing, at tatlong daang baka."
  },
  {
    "i": 11976,
    "b": 13,
    "c": 1435,
    "r": 1435,
    "o": 9,
    "t": "Si Chonanias naman, at si Semeias, at si Nathanael, na kaniyang mga kapatid, at si Hasabias at si Jehiel at si Josabad, na mga pinuno ng mga Levita, nangagbigay sa mga Levita ng mga pinakahandog sa paskua, na limang libong tupa at kambing, at limang daang baka."
  },
  {
    "i": 11977,
    "b": 13,
    "c": 1435,
    "r": 1435,
    "o": 10,
    "t": "Sa gayo'y ang paglilingkod ay nahanda, at ang mga saserdote ay nagsitayo sa kanilang dako, at ang mga Levita ayon sa kanilang mga bahagi, ayon sa utos ng hari."
  },
  {
    "i": 11978,
    "b": 13,
    "c": 1435,
    "r": 1435,
    "o": 11,
    "t": "At kanilang pinatay ang kordero ng paskua, at iwinisik ng mga saserdote ang dugo, na tinangnan nila sa kanilang kamay, at mga nilapnusan ng mga Levita."
  },
  {
    "i": 11979,
    "b": 13,
    "c": 1435,
    "r": 1435,
    "o": 12,
    "t": "At kanilang ibinago ang mga handog na susunugin, upang kanilang ipamigay ayon sa mga bahagi ng mga sangbahayan ng mga magulang ng mga anak ng bayan, upang ihandog sa Panginoon, gaya ng nasusulat sa aklat ni Moises. At gayon ang ginawa nila sa mga baka."
  },
  {
    "i": 11980,
    "b": 13,
    "c": 1435,
    "r": 1435,
    "o": 13,
    "t": "At kanilang inihaw ang kordero ng paskua, sa apoy ayon sa ayos: at ang mga banal na handog ay niluto sa mga palayok, at sa mga kaldera, at sa mga kawali, at pinagdadalang madali sa lahat na anak ng bayan."
  },
  {
    "i": 11981,
    "b": 13,
    "c": 1435,
    "r": 1435,
    "o": 14,
    "t": "At pagkatapos ay nangaghanda sila sa kanilang sarili, at sa mga saserdote; sapagka't ang mga saserdote na mga anak ni Aaron ay nangasa paghahandog ng mga handog na susunugin at ng taba hanggang sa kinagabihan: kaya't ang mga Levita ay nangaghanda sa kanilang sarili, at sa mga saserdote na mga anak ni Aaron."
  },
  {
    "i": 11982,
    "b": 13,
    "c": 1435,
    "r": 1435,
    "o": 15,
    "t": "At ang mga mangaawit na mga anak ni Asaph, ay nangasa kanilang dako, ayon sa utos ni David, at ni Asaph, at ni Heman, at ni Jeduthun na tagakita ng hari; at ang mga tagatanod-pinto ay nangasa bawa't pintuang-daan: sila'y hindi nangagkakailangang magsialis sa kanilang paglilingkod; sapagka't ipinaghanda sila ng kanilang mga kapatid na mga Levita."
  },
  {
    "i": 11983,
    "b": 13,
    "c": 1435,
    "r": 1435,
    "o": 16,
    "t": "Sa gayo'y ang lahat na paglilingkod sa Panginoon ay nahanda nang araw ding yaon, upang ipagdiwang ang paskua, at upang maghandog ng mga handog na susunugin sa ibabaw ng dambana ng Panginoon, ayon sa utos ng haring Josias."
  },
  {
    "i": 11984,
    "b": 13,
    "c": 1435,
    "r": 1435,
    "o": 17,
    "t": "At ang mga anak ni Israel na nangakaharap ay nangagdiwang ng paskua nang panahong yaon, at ng kapistahan ng tinapay na walang lebadura na pitong araw."
  },
  {
    "i": 11985,
    "b": 13,
    "c": 1435,
    "r": 1435,
    "o": 18,
    "t": "At hindi nagkaroon ng paskua na gaya ng ipinagdiwang na yaon sa Israel mula sa mga araw ni Samuel na propeta; ni nagdiwang man ang sinoman sa mga hari sa Israel ng gayong paskua na gaya ng ipinagdiwang ni Josias, at ng mga saserdote, at ng mga Levita, at ng buong Juda at Israel na nangakaharap, at ng mga taga Jerusalem."
  },
  {
    "i": 11986,
    "b": 13,
    "c": 1435,
    "r": 1435,
    "o": 19,
    "t": "Nang ikalabing walong taon ng paghahari ni Josias ay ipinagdiwang ang paskuang ito."
  },
  {
    "i": 11987,
    "b": 13,
    "c": 1435,
    "r": 1435,
    "o": 20,
    "t": "Pagkatapos ng lahat ng ito, nang maihanda ni Josias ang templo, si Nechao na hari sa Egipto ay umahon upang makipaglaban sa Carchemis sa siping ng Eufrates: at si Josias ay lumabas laban sa kaniya."
  },
  {
    "i": 11988,
    "b": 13,
    "c": 1435,
    "r": 1435,
    "o": 21,
    "t": "Nguni't siya'y nagsugo ng mga sugo sa kaniya, na ipinasasabi, Anong aking ipakikialam sa iyo, ikaw na hari sa Juda? ako'y hindi naparirito laban sa iyo sa araw na ito, kundi laban sa sangbahayan na kinakalaban ko: at iniutos sa akin ng Dios na ako'y magmamadali: iwan mo ang pakikialam sa Dios, na nasa akin nga, upang huwag ka niyang lipulin."
  },
  {
    "i": 11989,
    "b": 13,
    "c": 1435,
    "r": 1435,
    "o": 22,
    "t": "Gayon ma'y hindi itinalikod ni Josias ang kaniyang mukha sa kaniya, kundi nagpakunwaring iba, upang siya'y makipaglaban sa kaniya, at hindi dininig ang salita ni Nechao, na mula sa bibig ng Dios, at naparoong nakipaglaban sa libis ng Megiddo."
  },
  {
    "i": 11990,
    "b": 13,
    "c": 1435,
    "r": 1435,
    "o": 23,
    "t": "At pinana ng mga mamamana si Josias: at sinabi ng hari sa kaniyang mga lingkod, Ilabas ninyo ako; sapagka't ako'y nasugatan ng mabigat."
  },
  {
    "i": 11991,
    "b": 13,
    "c": 1435,
    "r": 1435,
    "o": 24,
    "t": "Sa gayo'y inalis siya ng kaniyang mga lingkod sa karo, at inilagay siya sa ikalawang karo, na kaniyang dala, at dinala siya sa Jerusalem; at siya'y namatay, at nalibing sa mga libingan ng kaniyang mga magulang. At ang buong Juda at Jerusalem ay tumangis kay Josias."
  },
  {
    "i": 11992,
    "b": 13,
    "c": 1435,
    "r": 1435,
    "o": 25,
    "t": "At tinaghuyan ni Jeremias si Josias: at ang lahat na mangaawit na lalake at babae ay nagsipanambitan tungkol kay Josias sa kanilang mga panaghoy, hanggang sa araw na ito; at sila'y nagsigawa ng alituntunin sa Israel; at, narito, nangasusulat sa mga panaghoy."
  },
  {
    "i": 11993,
    "b": 13,
    "c": 1435,
    "r": 1435,
    "o": 26,
    "t": "Ang iba nga sa mga gawa ni Josias, at ang kaniyang mga mabuting gawa, ayon sa nasusulat sa kautusan ng Panginoon,"
  },
  {
    "i": 11994,
    "b": 13,
    "c": 1435,
    "r": 1435,
    "o": 27,
    "t": "At ang kaniyang mga gawa, na una at huli, narito, nangasusulat sa aklat ng mga hari sa Israel at Juda."
  },
  {
    "i": 11995,
    "b": 13,
    "c": 1436,
    "r": 1436,
    "o": 1,
    "t": "Nang magkagayo'y kinuha ng bayan ng lupain si Joachaz na anak ni Josias, at ginawa siyang hari na kahalili ng kaniyang ama sa Jerusalem."
  },
  {
    "i": 11996,
    "b": 13,
    "c": 1436,
    "r": 1436,
    "o": 2,
    "t": "Si Joachaz ay may dalawang pu't tatlong taon nang siya'y magpasimulang maghari; at siya'y nagharing tatlong buwan sa Jerusalem."
  },
  {
    "i": 11997,
    "b": 13,
    "c": 1436,
    "r": 1436,
    "o": 3,
    "t": "At inalis siya sa Jerusalem ng hari sa Egipto, at pinabuwis ang lupain ng isang daang talentong pilak at ng isang talentong ginto."
  },
  {
    "i": 11998,
    "b": 13,
    "c": 1436,
    "r": 1436,
    "o": 4,
    "t": "At inihalal na hari sa Juda at sa Jerusalem ng hari sa Egipto si Eliacim na kaniyang kapatid, at pinalitan ang kaniyang pangalan ng Joacim. At kinuha ni Nechao si Joachaz na kaniyang kapatid, at dinala niya siya sa Egipto."
  },
  {
    "i": 11999,
    "b": 13,
    "c": 1436,
    "r": 1436,
    "o": 5,
    "t": "Si Joacim ay may dalawang pu't limang taon nang siya'y magpasimulang maghari; at siya'y nagharing labing isang taon, sa Jerusalem: at siya'y gumawa ng masama sa paningin ng Panginoon niyang Dios."
  }
]
