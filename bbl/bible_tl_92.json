[
  {
    "i": 9200,
    "b": 10,
    "c": 1113,
    "r": 1113,
    "o": 16,
    "t": "At sinabi niya, Hindi ako makababalik na kasama mo, o makapapasok na kasama mo: ni makakakain man ng tinapay o makaiinom man ng tubig na kasalo mo sa dakong ito:"
  },
  {
    "i": 9201,
    "b": 10,
    "c": 1113,
    "r": 1113,
    "o": 17,
    "t": "Sapagka't isinaysay sa akin sa pamamagitan ng salita ng Panginoon. Huwag kang kakain ng tinapay o iinom man ng tubig doon, o babalik man na yumaon sa daan na iyong pinanggalingan."
  },
  {
    "i": 9202,
    "b": 10,
    "c": 1113,
    "r": 1113,
    "o": 18,
    "t": "At sinabi niya sa kaniya, Ako man ay propeta na gaya mo; at isang anghel ay nagsalita sa akin sa pamamagitan ng salita ng Panginoon, na nagsasabi, Ibalik mo siya na kasama mo sa iyong bahay, upang siya'y makakain ng tinapay at makainom ng tubig. Nguni't siya'y nagbulaan sa kaniya."
  },
  {
    "i": 9203,
    "b": 10,
    "c": 1113,
    "r": 1113,
    "o": 19,
    "t": "Sa gayo'y bumalik na kasama niya, at kumain ng tinapay sa kaniyang bahay at uminom ng tubig."
  },
  {
    "i": 9204,
    "b": 10,
    "c": 1113,
    "r": 1113,
    "o": 20,
    "t": "At nangyari, samantalang sila'y nauupo sa dulang, na ang salita ng Panginoon ay dumating sa propeta na nagpabalik sa kaniya:"
  },
  {
    "i": 9205,
    "b": 10,
    "c": 1113,
    "r": 1113,
    "o": 21,
    "t": "At siya'y sumigaw sa lalake ng Dios na nanggaling sa Juda, na sinasabi, Ganito ang sabi ng Panginoon: Sa paraang ikaw ay naging manunuway sa bibig ng Panginoon, at hindi mo iningatan ang utos na iniutos ng Panginoon sa iyo,"
  },
  {
    "i": 9206,
    "b": 10,
    "c": 1113,
    "r": 1113,
    "o": 22,
    "t": "Kundi ikaw ay bumalik at kumain ng tinapay, at uminom ng tubig sa dakong kaniyang pinagsabihan sa iyo: Huwag kang kumain ng tinapay, at huwag kang uminom ng tubig; ang iyong bangkay ay hindi darating sa libingan ng iyong mga magulang."
  },
  {
    "i": 9207,
    "b": 10,
    "c": 1113,
    "r": 1113,
    "o": 23,
    "t": "At nangyari, pagkatapos na makakain ng tinapay, at pagkatapos na makainom, na siniyahan niya ang asno para sa kaniya, sa makatuwid baga'y, para sa propeta na kaniyang pinabalik."
  },
  {
    "i": 9208,
    "b": 10,
    "c": 1113,
    "r": 1113,
    "o": 24,
    "t": "At nang siya'y makayaon, isang leon ay nasalubong niya sa daan, at pinatay siya: at ang kaniyang bangkay ay napahagis sa daan, at ang asno ay nakatayo sa siping; ang leon naman ay nakatayo sa siping ng bangkay."
  },
  {
    "i": 9209,
    "b": 10,
    "c": 1113,
    "r": 1113,
    "o": 25,
    "t": "At, narito, may mga taong nagsipagdaan, at nakita ang bangkay na nakahagis sa daan, at ang leon ay nakatayo sa siping ng bangkay: at sila'y yumaon at isinaysay nila sa bayan na kinatatahanan ng matandang propeta."
  },
  {
    "i": 9210,
    "b": 10,
    "c": 1113,
    "r": 1113,
    "o": 26,
    "t": "At nang marinig ng propeta na nagpabalik sa kaniya sa daan, sinabi niya: Lalake nga ng Dios, na naging masuwayin sa bibig ng Panginoon, kaya't ibinigay siya ng Panginoon sa leon, na lumapa sa kaniya at pumatay sa kaniya ayon sa salita ng Panginoon, na sinalita sa kaniya."
  },
  {
    "i": 9211,
    "b": 10,
    "c": 1113,
    "r": 1113,
    "o": 27,
    "t": "At sinalita niya sa kaniyang mga anak na sinasabi, Siyahan ninyo sa akin ang asno. At kanilang siniyahan."
  },
  {
    "i": 9212,
    "b": 10,
    "c": 1113,
    "r": 1113,
    "o": 28,
    "t": "At siya'y yumaon, at nasumpungan ang kaniyang bangkay na nakahagis sa daan, at ang leon at ang asno ay nakatayo sa siping ng bangkay: hindi nilamon ng leon ang bangkay, o nilapa man ang asno."
  },
  {
    "i": 9213,
    "b": 10,
    "c": 1113,
    "r": 1113,
    "o": 29,
    "t": "At kinuha ng propeta ang bangkay ng lalake ng Dios, at ipinatong sa asno, at ibinalik: at naparoon sa bayan ng matandang propeta, upang tumangis, at ilibing siya."
  },
  {
    "i": 9214,
    "b": 10,
    "c": 1113,
    "r": 1113,
    "o": 30,
    "t": "At inilagay niya ang kaniyang bangkay sa kaniyang sariling libingan; at kanilang tinangisan siya, na sinasabi, Ay kapatid ko!"
  },
  {
    "i": 9215,
    "b": 10,
    "c": 1113,
    "r": 1113,
    "o": 31,
    "t": "At nangyari, pagkatapos na kaniyang mailibing, na siya'y nagsalita sa kaniyang mga anak, na sinasabi, Pagka ako'y namatay, ilibing nga ninyo ako sa libingan na pinaglibingan sa lalake ng Dios: ilagay ninyo ang aking mga buto sa siping ng kaniyang mga buto."
  },
  {
    "i": 9216,
    "b": 10,
    "c": 1113,
    "r": 1113,
    "o": 32,
    "t": "Sapagka't ang sabi na kaniyang isinigaw sa pamamagitan ng salita ng Panginoon laban sa dambana sa Beth-el, at laban sa lahat ng mga bahay sa mga mataas na dako na nangasa mga bayan ng Samaria, ay walang pagsalang mangyayari."
  },
  {
    "i": 9217,
    "b": 10,
    "c": 1113,
    "r": 1113,
    "o": 33,
    "t": "Pagkatapos ng bagay na ito, si Jeroboam ay hindi tumalikod sa kaniyang masamang lakad, kundi gumawa uli mula sa buong bayan ng mga saserdote sa mga mataas na dako: sinomang may ibig, kaniyang itinatalaga upang magkaroon ng mga saserdote sa mga mataas na dako."
  },
  {
    "i": 9218,
    "b": 10,
    "c": 1113,
    "r": 1113,
    "o": 34,
    "t": "At ang bagay na ito ay naging kasalanan sa sangbahayan ni Jeroboam, kaya't inihiwalay at nilipol sa ibabaw ng lupa."
  },
  {
    "i": 9219,
    "b": 10,
    "c": 1114,
    "r": 1114,
    "o": 1,
    "t": "Nang panahong yaon si Abias na anak ni Jeroboam ay nagkasakit."
  },
  {
    "i": 9220,
    "b": 10,
    "c": 1114,
    "r": 1114,
    "o": 2,
    "t": "At sinabi ni Jeroboam sa kaniyang asawa, Bumangon ka, isinasamo ko sa iyo at magpakunwari kang iba upang huwag kang makilala na asawa ni Jeroboam; at pumaroon ka sa Silo; narito, naroon si Ahias na propeta na nagsalita tungkol sa akin, na ako'y magiging hari sa bayang ito."
  },
  {
    "i": 9221,
    "b": 10,
    "c": 1114,
    "r": 1114,
    "o": 3,
    "t": "At magdala ka ng sangpung tinapay, at mga munting tinapay, at isang bangang pulot, at paroon ka sa kaniya: kaniyang sasaysayin sa iyo kung ano ang mangyayari sa bata."
  },
  {
    "i": 9222,
    "b": 10,
    "c": 1114,
    "r": 1114,
    "o": 4,
    "t": "At ginawang gayon ng asawa ni Jeroboam at bumangon, at naparoon sa Silo, at naparoon sa bahay ni Ahias. Si Ahias nga ay di na makakita; sapagka't ang kaniyang mga mata'y malabo na, dahil sa kaniyang gulang."
  },
  {
    "i": 9223,
    "b": 10,
    "c": 1114,
    "r": 1114,
    "o": 5,
    "t": "At sinabi ng Panginoon kay Ahias, Narito, ang asawa ni Jeroboam ay naparirito na tinatanong ka tungkol sa kaniyang anak; sapagka't siya'y may sakit: ganito't ganito ang iyong sasabihin sa kaniya: sapagka't mangyayari, pagka siya'y pumasok, na siya'y magpapakunwari na ibang babae."
  },
  {
    "i": 9224,
    "b": 10,
    "c": 1114,
    "r": 1114,
    "o": 6,
    "t": "At nagkagayon, nang marinig ni Ahias ang ingay ng kaniyang mga paa, pagpasok niya sa pintuan, na sinabi niya, Pumasok ka, ikaw, na asawa ni Jeroboam; bakit ka nagpapakunwaring iba? Sapagka't ako'y sinugo sa iyo na may masamang balita."
  },
  {
    "i": 9225,
    "b": 10,
    "c": 1114,
    "r": 1114,
    "o": 7,
    "t": "Ikaw ay yumaon na saysayin mo kay Jeroboam, Ganito ang sabi ng Panginoon, ng Dios ng Israel, Yamang kita'y itinaas sa gitna ng bayan, at ginawa kitang pangulo sa aking bayang Israel,"
  },
  {
    "i": 9226,
    "b": 10,
    "c": 1114,
    "r": 1114,
    "o": 8,
    "t": "At inagaw ang kaharian mula sa sangbahayan ni David, at ibinigay sa iyo: at gayon ma'y ikaw ay hindi naging gaya ng lingkod kong si David, na nagingat ng aking mga utos, at sumunod sa akin ng kaniyang buong puso, upang gawin ang matuwid lamang sa harap ng aking mga mata;"
  },
  {
    "i": 9227,
    "b": 10,
    "c": 1114,
    "r": 1114,
    "o": 9,
    "t": "Kundi ikaw ay gumawa ng masama na higit kay sa lahat ng nauna sa iyo, at ikaw ay yumaon, at gumawa ka sa ganang iyo ng mga ibang dios, at mga larawang binubo upang mungkahiin mo ako sa galit, at inihagis mo ako sa iyong likuran;"
  },
  {
    "i": 9228,
    "b": 10,
    "c": 1114,
    "r": 1114,
    "o": 10,
    "t": "Kaya't, narito ako'y magdadala ng kasamaan sa sangbahayan ni Jeroboam, at aking ihihiwalay kay Jeroboam ang bawa't lalake ang nakukulong, at ang naiwan sa kaluwangan sa Israel, at aking lubos na papalisin ang sangbahayan ni Jeroboam, kung paanong pinapalis ng isang tao ang dumi, hanggang sa mapaalis."
  },
  {
    "i": 9229,
    "b": 10,
    "c": 1114,
    "r": 1114,
    "o": 11,
    "t": "Ang mamatay kay Jeroboam sa bayan ay kakanin ng mga aso; at ang mamatay sa parang ay kakanin ng mga ibon sa himpapawid: sapagka't sinalita ng Panginoon."
  },
  {
    "i": 9230,
    "b": 10,
    "c": 1114,
    "r": 1114,
    "o": 12,
    "t": "Tumindig ka nga, umuwi ka sa iyong bahay: pagpasok ng iyong mga paa sa bayan ay mamamatay ang bata."
  },
  {
    "i": 9231,
    "b": 10,
    "c": 1114,
    "r": 1114,
    "o": 13,
    "t": "At tatangisan siya ng buong Israel, at ililibing siya; sapagka't siya lamang ang kay Jeroboam na darating sa libingan: sapagka't siya'y kinasumpungan sa sangbahayan ni Jeroboam, ng bagay na mabuti sa Panginoon, sa Dios ng Israel."
  },
  {
    "i": 9232,
    "b": 10,
    "c": 1114,
    "r": 1114,
    "o": 14,
    "t": "Bukod dito'y magtitindig ang Panginoon ng isang hari sa Israel, na siyang maghihiwalay ng sangbahayan ni Jeroboam sa araw na yaon; nguni't ano? ngayon din."
  },
  {
    "i": 9233,
    "b": 10,
    "c": 1114,
    "r": 1114,
    "o": 15,
    "t": "Sapagka't sasaktan ng Panginoon ang Israel ng gaya ng isang tambo na gumagalaw sa tubig; at kaniyang bubunutin ang Israel dito sa mabuting lupa na ibinigay sa kanilang mga magulang, at pangangalatin sila sa dako roon ng ilog; dahil sa kanilang ginawa ang kanilang mga Asera, na minungkahi ang Panginoon sa galit."
  },
  {
    "i": 9234,
    "b": 10,
    "c": 1114,
    "r": 1114,
    "o": 16,
    "t": "At kaniyang pababayaan ang Israel dahil sa mga kasalanan ni Jeroboam, na kaniyang ipinagkasala, at ipinapagkasala sa Israel."
  },
  {
    "i": 9235,
    "b": 10,
    "c": 1114,
    "r": 1114,
    "o": 17,
    "t": "At ang asawa ni Jeroboam ay tumindig, at yumaon, at naparoon sa Thirsa: at pagpasok niya sa pasukan ng bahay, ang bata'y namatay."
  },
  {
    "i": 9236,
    "b": 10,
    "c": 1114,
    "r": 1114,
    "o": 18,
    "t": "At inilibing siya ng buong Israel, at tinangisan siya; ayon sa salita ng Panginoon na kaniyang sinalita sa pamamagitan ng kaniyang lingkod na si Ahias na propeta."
  },
  {
    "i": 9237,
    "b": 10,
    "c": 1114,
    "r": 1114,
    "o": 19,
    "t": "At ang iba sa mga gawa ni Jeroboam kung paanong siya'y nakidigma, at kung paanong siya'y naghari, narito, nangasusulat sa aklat ng mga alaala sa mga hari sa Israel."
  },
  {
    "i": 9238,
    "b": 10,
    "c": 1114,
    "r": 1114,
    "o": 20,
    "t": "At ang mga araw na ipinaghari ni Jeroboam ay dalawang pu't dalawang taon: at siya'y natulog na kasama ng kaniyang mga magulang, at si Nadab na kaniyang anak ay naghari na kahalili niya."
  },
  {
    "i": 9239,
    "b": 10,
    "c": 1114,
    "r": 1114,
    "o": 21,
    "t": "At si Roboam na anak ni Salomon ay naghari sa Juda. Si Roboam ay apat na pu't isang taon nang siya'y magpasimulang maghari, at siya'y naghari na labing pitong taon sa Jerusalem, na bayan na pinili ng Panginoon sa lahat ng mga lipi ng Israel, upang ilagay ang kaniyang pangalan doon: at ang pangalan ng kaniyang ina ay Naama na Ammonita."
  },
  {
    "i": 9240,
    "b": 10,
    "c": 1114,
    "r": 1114,
    "o": 22,
    "t": "At gumawa ang Juda ng masama sa paningin ng Panginoon, at kanilang minungkahi siya sa paninibugho sa pamamagitan ng kanilang mga kasalanan na kanilang nagawa, na higit kay sa lahat na ginawa ng kanilang mga magulang,"
  },
  {
    "i": 9241,
    "b": 10,
    "c": 1114,
    "r": 1114,
    "o": 23,
    "t": "Sapagka't sila'y nagsipagtayo naman para sa kanila ng mga mataas na dako, at ng mga haligi, at ng mga Asera, sa bawa't mataas na burol, at sa ilalim ng bawa't sariwang punong kahoy;"
  },
  {
    "i": 9242,
    "b": 10,
    "c": 1114,
    "r": 1114,
    "o": 24,
    "t": "At nagkaroon din naman ng mga sodomita ang lupain: sila'y nagsigawa ng ayon sa lahat na karumaldumal ng mga bansa na pinalayas ng Panginoon sa harap ng mga anak ng Israel."
  },
  {
    "i": 9243,
    "b": 10,
    "c": 1114,
    "r": 1114,
    "o": 25,
    "t": "At nangyari, nang ikalimang taon ng haring Roboam, na si Sisac na hari sa Egipto ay umahon laban sa Jerusalem:"
  },
  {
    "i": 9244,
    "b": 10,
    "c": 1114,
    "r": 1114,
    "o": 26,
    "t": "At kaniyang dinala ang mga kayamanan ng bahay ng Panginoon, at ang mga kayamanan ng bahay ng hari; kaniya ngang dinalang lahat: at kaniyang dinala ang lahat na kalasag na ginto na ginawa ni Salomon."
  },
  {
    "i": 9245,
    "b": 10,
    "c": 1114,
    "r": 1114,
    "o": 27,
    "t": "At ang haring Roboam ay gumawa ng mga kalasag na tanso na kahalili ng mga yaon, at ipinagkatiwala sa mga kamay ng mga punong kawal na bantay, na nagiingat ng pintuan ng bahay ng hari."
  },
  {
    "i": 9246,
    "b": 10,
    "c": 1114,
    "r": 1114,
    "o": 28,
    "t": "At nangyari, na pagka nanasok ang hari sa bahay ng Panginoon, ay dinadala ng bantay, at ibinabalik sa silid ng bantay."
  },
  {
    "i": 9247,
    "b": 10,
    "c": 1114,
    "r": 1114,
    "o": 29,
    "t": "Ang iba nga sa mga gawa ni Roboam at ang lahat na bagay na kaniyang ginawa, hindi ba nasusulat sa aklat ng mga alaala sa mga hari sa Juda?"
  },
  {
    "i": 9248,
    "b": 10,
    "c": 1114,
    "r": 1114,
    "o": 30,
    "t": "At nagkaroong palagi ng pagdidigmaan si Roboam at si Jeroboam."
  },
  {
    "i": 9249,
    "b": 10,
    "c": 1114,
    "r": 1114,
    "o": 31,
    "t": "At si Roboam ay natulog na kasama ng kaniyang mga magulang, at nalibing na kasama ng kaniyang mga magulang sa bayan ni David: at ang pangalan ng kaniyang ina ay Naama na Ammonita. At si Abiam na kaniyang anak ay naghari na kahalili niya."
  },
  {
    "i": 9250,
    "b": 10,
    "c": 1115,
    "r": 1115,
    "o": 1,
    "t": "Nang ikalabing walong taon nga ng haring Jeroboam, na anak ni Nabat, ay nagpasimula si Abiam na maghari sa Juda."
  },
  {
    "i": 9251,
    "b": 10,
    "c": 1115,
    "r": 1115,
    "o": 2,
    "t": "Tatlong taon siyang naghari sa Jerusalem, at ang pangalan ng kaniyang ina ay Maacha na anak ni Abisalom."
  },
  {
    "i": 9252,
    "b": 10,
    "c": 1115,
    "r": 1115,
    "o": 3,
    "t": "At siya'y lumakad sa lahat ng mga kasalanan ng kaniyang ama na ginawa nito na una sa kaniya: at ang kaniyang puso ay hindi sakdal sa Panginoon niyang Dios, na gaya ng puso ni David na kaniyang magulang."
  },
  {
    "i": 9253,
    "b": 10,
    "c": 1115,
    "r": 1115,
    "o": 4,
    "t": "Gayon ma'y dahil kay David ay binigyan siya ng Panginoon na kaniyang Dios ng isang ilawan sa Jerusalem, upang itaas ang kaniyang anak pagkamatay niya, at upang itatag sa Jerusalem:"
  },
  {
    "i": 9254,
    "b": 10,
    "c": 1115,
    "r": 1115,
    "o": 5,
    "t": "Sapagka't ginawa ni David ang matuwid sa harap ng mga mata ng Panginoon, at hindi lumihis sa anomang bagay na iniutos niya sa kaniya sa lahat ng kaarawan ng kaniyang buhay, liban lamang sa bagay ni Uria na Hetheo."
  },
  {
    "i": 9255,
    "b": 10,
    "c": 1115,
    "r": 1115,
    "o": 6,
    "t": "Nagkaroon nga ng pagdidigmaan si Roboam at si Jeroboam sa lahat ng kaarawan ng kaniyang buhay."
  },
  {
    "i": 9256,
    "b": 10,
    "c": 1115,
    "r": 1115,
    "o": 7,
    "t": "At ang iba nga sa mga gawa ni Abiam, at ang lahat niyang ginagawa, hindi ba nasusulat sa aklat ng mga alaala sa mga hari sa Juda? At nagkaroon ng pagdidigmaan si Abiam at si Jeroboam."
  },
  {
    "i": 9257,
    "b": 10,
    "c": 1115,
    "r": 1115,
    "o": 8,
    "t": "At si Abiam ay natulog na kasama ng kaniyang mga magulang; at inilibing nila siya sa bayan ni David: at si Asa na kaniyang anak ay naghari na kahalili niya."
  },
  {
    "i": 9258,
    "b": 10,
    "c": 1115,
    "r": 1115,
    "o": 9,
    "t": "At nang ikadalawang pung taon ni Jeroboam na hari sa Israel ay nagpasimula si Asa na maghari sa Juda."
  },
  {
    "i": 9259,
    "b": 10,
    "c": 1115,
    "r": 1115,
    "o": 10,
    "t": "At apat na pu't isang taong naghari siya sa Jerusalem: at ang pangalan ng kaniyang ina ay Maacha, na anak ni Abisalom."
  },
  {
    "i": 9260,
    "b": 10,
    "c": 1115,
    "r": 1115,
    "o": 11,
    "t": "At ginawa ni Asa ang matuwid sa harap ng mga mata ng Panginoon, gaya ng ginawa ni David na kaniyang magulang."
  },
  {
    "i": 9261,
    "b": 10,
    "c": 1115,
    "r": 1115,
    "o": 12,
    "t": "At kaniyang inalis ang mga Sodomita sa lupain, at inalis ang lahat ng diosdiosan na ginawa ng kaniyang mga magulang."
  },
  {
    "i": 9262,
    "b": 10,
    "c": 1115,
    "r": 1115,
    "o": 13,
    "t": "At si Maacha naman na kaniyang ina ay inalis niya sa pagkareina, sapagka't gumawa ng karumaldumal na larawan na pinaka Asera; at pinutol ni Asa ang kaniyang larawan, at sinunog sa batis Cedron."
  },
  {
    "i": 9263,
    "b": 10,
    "c": 1115,
    "r": 1115,
    "o": 14,
    "t": "Nguni't ang matataas na dako ay hindi inalis: gayon ma'y ang puso ni Asa ay sakdal sa Panginoon sa lahat ng kaniyang kaarawan."
  },
  {
    "i": 9264,
    "b": 10,
    "c": 1115,
    "r": 1115,
    "o": 15,
    "t": "At kaniyang ipinasok sa bahay ng Panginoon ang mga bagay na itinalaga ng kaniyang ama, at ang mga bagay na itinalaga niya, pilak, at ginto, at mga sisidlan."
  },
  {
    "i": 9265,
    "b": 10,
    "c": 1115,
    "r": 1115,
    "o": 16,
    "t": "At nagkaroon ng pagdidigmaan si Asa at si Baasa na hari sa Israel sa lahat ng kanilang kaarawan."
  },
  {
    "i": 9266,
    "b": 10,
    "c": 1115,
    "r": 1115,
    "o": 17,
    "t": "At si Baasa na hari sa Israel ay umahon laban sa Juda, at itinayo ang Rama upang huwag niyang matiis na sinoma'y lumabas o pumaroon kay Asa na hari sa Juda."
  },
  {
    "i": 9267,
    "b": 10,
    "c": 1115,
    "r": 1115,
    "o": 18,
    "t": "Nang magkagayo'y kinuha ni Asa ang lahat na pilak at ginto na naiwan sa mga kayamanan ng bahay ng Panginoon, at sa mga kayamanan ng bahay ng hari, at ibinigay sa kamay ng kaniyang mga lingkod: at ipinadala ang mga yaon ng haring Asa kay Ben-adad na anak ni Tabrimon, na anak ni Hezion, na hari sa Siria, na tumatahan sa Damasco, na nagsasabi,"
  },
  {
    "i": 9268,
    "b": 10,
    "c": 1115,
    "r": 1115,
    "o": 19,
    "t": "May pagkakasundo ako at ikaw, ang aking ama at ang iyong ama: narito, aking ipinadala sa iyo ang isang kaloob na pilak at ginto; ikaw ay yumaon, sirain mo ang iyong pakikipagkasundo kay Baasa na hari sa Israel, upang siya'y lumayas sa akin."
  },
  {
    "i": 9269,
    "b": 10,
    "c": 1115,
    "r": 1115,
    "o": 20,
    "t": "At dininig ni Ben-adad ang haring Asa, at sinugo ang mga puno ng kaniyang mga hukbo laban sa mga bayan ng Israel, at sinaktan ang Ahion at ang Dan, at ang Abel-bethmaacha at ang buong Cinneroth, sangpu ng buong lupain ng Nephtali."
  },
  {
    "i": 9270,
    "b": 10,
    "c": 1115,
    "r": 1115,
    "o": 21,
    "t": "At nangyari nang mabalitaan yaon ni Baasa, na iniwan ang pagtatayo ng Rama, at tumahan sa Thirsa."
  },
  {
    "i": 9271,
    "b": 10,
    "c": 1115,
    "r": 1115,
    "o": 22,
    "t": "Nang magkagayo'y itinanyag ng haring Asa ang buong Juda; walang natangi: at kanilang inalis ang mga bato ng Rama, at ang mga kahoy niyaon, na ipinagtayo ni Baasa; at itinayo ng haring Asa sa pamamagitan niyaon ang Gabaa ng Benjamin at ang Mizpa."
  },
  {
    "i": 9272,
    "b": 10,
    "c": 1115,
    "r": 1115,
    "o": 23,
    "t": "Ang iba nga sa lahat na gawa ni Asa, at sa kaniyang buong kapangyarihan, at ang lahat niyang ginawa, at ang mga bayan na kaniyang itinayo, di ba nasusulat sa aklat ng mga alaala sa mga hari sa Juda? Nguni't sa panahon ng kaniyang katandaan, siya'y nagkasakit sa kaniyang mga paa."
  },
  {
    "i": 9273,
    "b": 10,
    "c": 1115,
    "r": 1115,
    "o": 24,
    "t": "At si Asa ay natulog na kasama ng kaniyang mga magulang, at nalibing na kasama ng kaniyang mga magulang sa bayan ni David na kaniyang magulang: at si Josaphat na kaniyang anak ay naghari na kahalili niya."
  },
  {
    "i": 9274,
    "b": 10,
    "c": 1115,
    "r": 1115,
    "o": 25,
    "t": "At si Nadab na anak ni Jeroboam ay nagpasimulang maghari sa Israel sa ikalawang taon ni Asa na hari sa Juda, at siya'y naghari sa Israel na dalawang taon."
  },
  {
    "i": 9275,
    "b": 10,
    "c": 1115,
    "r": 1115,
    "o": 26,
    "t": "At siya'y gumawa ng masama sa paningin ng Panginoon, at lumakad ng lakad ng kaniyang ama, at sa kaniyang kasalanan na kaniyang ipinapagkasala sa Israel."
  },
  {
    "i": 9276,
    "b": 10,
    "c": 1115,
    "r": 1115,
    "o": 27,
    "t": "At si Baasa na anak ni Ahia, sa sangbahayan ni Issachar ay nagbanta laban sa kaniya; at sinaktan siya ni Baasa sa Gibbethon, na nauukol sa mga Filisteo; sapagka't kinukulong ni Nadab at ng buong Israel ang Gibbethon."
  },
  {
    "i": 9277,
    "b": 10,
    "c": 1115,
    "r": 1115,
    "o": 28,
    "t": "Nang ikatlong taon nga ni Asa na hari sa Juda, ay pinatay siya ni Baasa, at naghari na kahalili niya."
  },
  {
    "i": 9278,
    "b": 10,
    "c": 1115,
    "r": 1115,
    "o": 29,
    "t": "At nangyari, na pagkapaging hari niya, sinaktan niya ang buong sangbahayan ni Jeroboam, hindi siya nag-iwan kay Jeroboam ng sinomang may hininga, hanggang sa kaniyang nilipol siya, ayon sa sabi ng Panginoon na kaniyang sinalita sa pamamagitan ng kaniyang lingkod na si Ahias na Silonita:"
  },
  {
    "i": 9279,
    "b": 10,
    "c": 1115,
    "r": 1115,
    "o": 30,
    "t": "Dahil sa mga kasalanan ni Jeroboam na kaniyang ipinagkasala, at kaniyang ipinapagkasala sa Israel; dahil sa kaniyang pamumungkahi na kaniyang iminungkahing galit sa Panginoon, sa Dios ng Israel."
  },
  {
    "i": 9280,
    "b": 10,
    "c": 1115,
    "r": 1115,
    "o": 31,
    "t": "Ang iba nga sa mga gawa ni Nadab, at ang lahat niyang ginawa, di ba nasusulat sa aklat ng mga alaala sa mga hari sa Israel?"
  },
  {
    "i": 9281,
    "b": 10,
    "c": 1115,
    "r": 1115,
    "o": 32,
    "t": "At nagkaroon ng pagdidigmaan si Asa at si Baasa na hari sa Israel sa lahat ng kanilang kaarawan."
  },
  {
    "i": 9282,
    "b": 10,
    "c": 1115,
    "r": 1115,
    "o": 33,
    "t": "Nang ikatlong taon ni Asa na hari sa Juda, ay nagpasimulang maghari si Baasa na anak ni Ahia sa buong Israel sa Thirsa, at naghari na dalawang pu't apat na taon."
  },
  {
    "i": 9283,
    "b": 10,
    "c": 1115,
    "r": 1115,
    "o": 34,
    "t": "At siya'y gumawa ng masama sa paningin ng Panginoon, at lumakad ng lakad ni Jeroboam, at sa kaniyang kasalanan na ipinapagkasala sa Israel."
  },
  {
    "i": 9284,
    "b": 10,
    "c": 1116,
    "r": 1116,
    "o": 1,
    "t": "At ang salita ng Panginoon ay, dumating kay Jehu na anak ni Hanani, laban kay Baasa, na sinasabi,"
  },
  {
    "i": 9285,
    "b": 10,
    "c": 1116,
    "r": 1116,
    "o": 2,
    "t": "Yamang itinaas kita mula sa alabok, at ginawa kitang pangulo sa aking bayang Israel; at ikaw ay lumakad ng lakad ni Jeroboam, at iyong pinapagkasala ang aking bayang Israel, upang mungkahiin mo ako sa galit sa pamamagitan ng kanilang mga kasalanan;"
  },
  {
    "i": 9286,
    "b": 10,
    "c": 1116,
    "r": 1116,
    "o": 3,
    "t": "Narito, aking lubos na papalisin si Baasa at ang kaniyang sangbahayan; at aking gagawin ang iyong sangbahayan na gaya ng sangbahayan ni Jeroboam na anak ni Nabat."
  },
  {
    "i": 9287,
    "b": 10,
    "c": 1116,
    "r": 1116,
    "o": 4,
    "t": "Ang mamatay kay Baasa sa bayan ay kakanin ng mga aso; at ang mamatay sa kaniya sa parang ay kakanin ng mga ibon sa himpapawid,"
  },
  {
    "i": 9288,
    "b": 10,
    "c": 1116,
    "r": 1116,
    "o": 5,
    "t": "Ang iba nga sa mga gawa ni Baasa, at ang kaniyang ginawa, at ang kaniyang kapangyarihan, di ba nasusulat sa aklat ng mga alaala sa mga hari sa Israel?"
  },
  {
    "i": 9289,
    "b": 10,
    "c": 1116,
    "r": 1116,
    "o": 6,
    "t": "At natulog si Baasa na kasama ng kaniyang mga magulang, at nalibing sa Thirsa; at si Ela na kaniyang anak ay naghari na kahalili niya."
  },
  {
    "i": 9290,
    "b": 10,
    "c": 1116,
    "r": 1116,
    "o": 7,
    "t": "At bukod dito'y, sa pamamagitan ng propetang si Jehu na anak ni Hanani, ay dumating ang salita ng Panginoon laban kay Baasa, at laban sa kaniyang sangbahayan, dahil sa lahat na kasamaan na kaniyang ginawa sa paningin ng Panginoon, upang mungkahiin siya sa galit sa pamamagitan ng gawa ng kaniyang mga kamay, sa pagkagaya sa sangbahayan ni Jeroboam, at sapagka't sinaktan din niya siya."
  },
  {
    "i": 9291,
    "b": 10,
    "c": 1116,
    "r": 1116,
    "o": 8,
    "t": "Nang ikadalawang pu't anim na taon ni Asa na hari sa Juda ay nagpasimula si Ela na anak ni Baasa na maghari sa Israel sa Thirsa, at nagharing dalawang taon."
  },
  {
    "i": 9292,
    "b": 10,
    "c": 1116,
    "r": 1116,
    "o": 9,
    "t": "At ang kaniyang lingkod na si Zimri, na punong kawal sa kalahati ng kaniyang mga karo, ay nagbanta laban sa kaniya. Siya'y nasa Thirsa nga, na nagiinom at lasing sa bahay ni Arsa, na siyang katiwala sa sangbahayan sa Thirsa:"
  },
  {
    "i": 9293,
    "b": 10,
    "c": 1116,
    "r": 1116,
    "o": 10,
    "t": "At pumasok si Zimri, at sinaktan siya, at pinatay siya, nang ikadalawang pu't pitong taon ni Asa na hari sa Juda, at naghari na kahalili niya."
  },
  {
    "i": 9294,
    "b": 10,
    "c": 1116,
    "r": 1116,
    "o": 11,
    "t": "At nangyari, nang siya'y magpasimulang maghari, pagupo niya sa kaniyang luklukan, ay kaniyang sinaktan ang buong sangbahayan ni Baasa: hindi siya nagiwan ng isa man lamang lalaking bata, kahit kamaganak niya, kahit mga kaibigan niya."
  },
  {
    "i": 9295,
    "b": 10,
    "c": 1116,
    "r": 1116,
    "o": 12,
    "t": "Ganito nilipol ni Zimri ang buong sangbahayan ni Baasa, ayon sa salita ng Panginoon, na kaniyang sinalita laban kay Baasa, sa pamamagitan ni Jehu na propeta,"
  },
  {
    "i": 9296,
    "b": 10,
    "c": 1116,
    "r": 1116,
    "o": 13,
    "t": "Dahil sa lahat ng mga kasalanan ni Baasa, at mga kasalanan ni Ela na kaniyang anak, na kanilang ipinagkasala, at kanilang ipinapagkasala sa Israel, upang mungkahiin sa galit ang Panginoon, ang Dios ng Israel sa pamamagitan ng kanilang mga kalayawan."
  },
  {
    "i": 9297,
    "b": 10,
    "c": 1116,
    "r": 1116,
    "o": 14,
    "t": "Ang iba nga sa mga gawa ni Ela, at ang lahat na kaniyang ginawa, di ba nasusulat sa aklat ng mga alaala sa mga hari sa Israel?"
  },
  {
    "i": 9298,
    "b": 10,
    "c": 1116,
    "r": 1116,
    "o": 15,
    "t": "Nang ikadalawang pu't pitong taon ni Asa na hari sa Juda, ay naghari si Zimri na pitong araw sa Thirsa. Ang bayan nga ay humantong laban sa Gibbethon na nauukol sa mga Filisteo."
  },
  {
    "i": 9299,
    "b": 10,
    "c": 1116,
    "r": 1116,
    "o": 16,
    "t": "At narinig ng bayan na nasa hantungan na sinabing nagbanta si Zimri, at sinaktan ang hari: kaya't ginawang hari sa Israel ng buong Israel si Omri na punong kawal ng hukbo nang araw na yaon sa kampamento."
  }
]
