[
  {
    "i": 5800,
    "b": 4,
    "c": 532,
    "r": 532,
    "o": 43,
    "t": "Mangagalak kayo, O mga bansa, na kasama ng kaniyang bayan; Sapagka't ipanghihiganti ang dugo ng kaniyang mga lingkod, At manghihiganti sa kaniyang mga kaalit, At patatawarin ang kaniyang lupain, ang kaniyang bayan."
  },
  {
    "i": 5801,
    "b": 4,
    "c": 532,
    "r": 532,
    "o": 44,
    "t": "At si Moises ay naparoon at sinalita ang lahat ng mga salita ng awit na ito sa pakinig ng bayan, siya, at si Josue na anak ni Nun."
  },
  {
    "i": 5802,
    "b": 4,
    "c": 532,
    "r": 532,
    "o": 45,
    "t": "At tinapos ni Moises na salitain ang lahat ng mga salitang ito sa buong Israel:"
  },
  {
    "i": 5803,
    "b": 4,
    "c": 532,
    "r": 532,
    "o": 46,
    "t": "At kaniyang sinabi sa kanila, Ilagak ninyo ang inyong puso sa lahat ng mga salita na aking pinatototohanan sa inyo sa araw na ito, na inyong iuutos sa inyong mga anak upang isagawa ang lahat ng mga salita ng kautusang ito."
  },
  {
    "i": 5804,
    "b": 4,
    "c": 532,
    "r": 532,
    "o": 47,
    "t": "Sapagka't ito'y hindi hamak na bagay sa inyo; sapagka't inyong kabuhayan, at sa bagay na ito ay inyong palalaunin ang inyong ipinagtatawid ng Jordan upang ariin."
  },
  {
    "i": 5805,
    "b": 4,
    "c": 532,
    "r": 532,
    "o": 48,
    "t": "At sinalita ng Panginoon kay Moises nang araw ding yaon, na sinasabi,"
  },
  {
    "i": 5806,
    "b": 4,
    "c": 532,
    "r": 532,
    "o": 49,
    "t": "Sumampa ka sa bundok na ito ng Abarim, sa bundok ng Nebo na nasa lupain ng Moab, na nasa tapat ng Jerico; at masdan mo ang lupain ng Canaan, na aking ibinibigay sa mga anak ni Israel, na pinakaari:"
  },
  {
    "i": 5807,
    "b": 4,
    "c": 532,
    "r": 532,
    "o": 50,
    "t": "At mamatay ka sa bundok na iyong sinasampa, at malakip ka sa iyong bayan, gaya ni Aaron na iyong kapatid na namatay sa bundok ng Hor, at nalakip sa kaniyang bayan:"
  },
  {
    "i": 5808,
    "b": 4,
    "c": 532,
    "r": 532,
    "o": 51,
    "t": "Sapagka't kayo'y sumalansang laban sa akin sa gitna ng mga anak ni Israel sa tubig ng Meriba ng Cades, sa ilang ng Zin; sapagka't hindi ninyo ako inaring banal sa gitna ng mga anak ni Israel."
  },
  {
    "i": 5809,
    "b": 4,
    "c": 532,
    "r": 532,
    "o": 52,
    "t": "Sapagka't iyong matatanaw ang lupain sa harap mo; nguni't doo'y hindi ka makapapasok, sa lupain na aking ibinibigay sa mga anak ni Israel."
  },
  {
    "i": 5810,
    "b": 4,
    "c": 533,
    "r": 533,
    "o": 1,
    "t": "At ito ang basbas na ibinasbas ni Moises, tao ng Dios, sa mga anak ni Israel bago siya namatay."
  },
  {
    "i": 5811,
    "b": 4,
    "c": 533,
    "r": 533,
    "o": 2,
    "t": "At kaniyang sinabi, Ang Panginoo'y nanggaling sa Sinai, At bumangon mula sa Seir na patungo sa kanila; Siya'y lumiwanag mula sa bundok ng Paran, At siya'y nanggaling sa laksa-laksa ng mga banal: Sa kaniyang kanan, ay may hawak na isang mahigpit na kautusan sa kanila."
  },
  {
    "i": 5812,
    "b": 4,
    "c": 533,
    "r": 533,
    "o": 3,
    "t": "Oo't kaniyang iniibig ang bayan: Lahat ng kaniyang mga banal ay nasa iyong kamay: At sila'y umupo sa iyong paanan; Na bawa't isa'y tatanggap ng iyong mga salita."
  },
  {
    "i": 5813,
    "b": 4,
    "c": 533,
    "r": 533,
    "o": 4,
    "t": "Si Moises ay nagutos sa atin ng isang kautusan, Na mana sa kapisanan ng Jacob."
  },
  {
    "i": 5814,
    "b": 4,
    "c": 533,
    "r": 533,
    "o": 5,
    "t": "At siya'y hari sa Jeshurun, Nang magkatipon ang mga pangulo ng bayan, Sangpu ng lahat ng mga lipi ni Israel."
  },
  {
    "i": 5815,
    "b": 4,
    "c": 533,
    "r": 533,
    "o": 6,
    "t": "Mabuhay nawa ang Ruben, at huwag mamatay; Gayon ma'y kumaunti nawa ang kaniyang mga tao."
  },
  {
    "i": 5816,
    "b": 4,
    "c": 533,
    "r": 533,
    "o": 7,
    "t": "At ito ang basbas sa Juda; at kaniyang sinabi, Dinggin mo, Panginoon, ang tinig ng Juda, At padatnin mo sa kaniyang bayan: Sukat na sa kaniya ang kaniyang mga kamay; At ikaw ay maging tulong laban sa kaniyang mga kaalit."
  },
  {
    "i": 5817,
    "b": 4,
    "c": 533,
    "r": 533,
    "o": 8,
    "t": "At tungkol sa Levi ay kaniyang sinabi, Ang iyong Thummim at ang iyong Urim ay sumaiyong banal, Na siyang iyong sinubok sa Massa, Na siya mong kinatunggali sa tubig ng Meriba;"
  },
  {
    "i": 5818,
    "b": 4,
    "c": 533,
    "r": 533,
    "o": 9,
    "t": "Na siyang nagsabi tungkol sa kaniyang ama, at tungkol sa kaniyang ina, Hindi ko siya nakita; Ni kinilala niya ang kaniyang mga kapatid, Ni kinilala niya ang kaniyang sariling mga anak; Sapagka't kanilang sinunod ang iyong salita, At ginaganap ang iyong tipan."
  },
  {
    "i": 5819,
    "b": 4,
    "c": 533,
    "r": 533,
    "o": 10,
    "t": "Sila'y magtuturo sa Jacob ng iyong mga kahatulan, At ng iyong mga kautusan, sa Israel; Sila'y maglalagay ng kamangyan sa harap mo, At ng buong handog na susunugin sa ibabaw ng iyong dambana."
  },
  {
    "i": 5820,
    "b": 4,
    "c": 533,
    "r": 533,
    "o": 11,
    "t": "Basbasan mo, Panginoon, ang kaniyang tinatangkilik, At tanggapin mo ang gawa ng kaniyang mga kamay; Saktan mo ang mga balakang niyaong nagsisibangon laban sa kaniya, At niyaong nangapopoot sa kaniya, upang sila'y huwag bumangon uli."
  },
  {
    "i": 5821,
    "b": 4,
    "c": 533,
    "r": 533,
    "o": 12,
    "t": "Tungkol sa Benjamin, ay kaniyang sinabi, Ang minamahal ng Panginoon ay tatahang ligtas sa siping niya; Siya'y kakanlungan niya buong araw, At siya'y mananahan sa pagitan ng kaniyang mga balikat."
  },
  {
    "i": 5822,
    "b": 4,
    "c": 533,
    "r": 533,
    "o": 13,
    "t": "At tungkol sa Jose ay kaniyang sinabi, Pagpalain nawa ng Panginoon ang kaniyang lupain, Sa mga mahalagang bagay ng langit, sa hamog, At sa kalaliman na nasa ilalim niya,"
  },
  {
    "i": 5823,
    "b": 4,
    "c": 533,
    "r": 533,
    "o": 14,
    "t": "At sa mga mahalagang bagay na pinatubo ng araw, At sa mga mahalagang bagay na pinatubo ng buwan,"
  },
  {
    "i": 5824,
    "b": 4,
    "c": 533,
    "r": 533,
    "o": 15,
    "t": "At sa pinakamarikit na mga bagay ng matandang bundok, At sa mga mahalagang bagay ng mga burol na walang hanggan,"
  },
  {
    "i": 5825,
    "b": 4,
    "c": 533,
    "r": 533,
    "o": 16,
    "t": "At sa mga mahalagang bagay ng lupa at ng kapunuan niyaon, At ang mabuting kalooban niyaong tumahan sa mababang punong kahoy: Sumaulo nawa ni Jose ang kapalaran, At sa tuktok ng ulo niya na hiwalay sa kaniyang mga kapatid."
  },
  {
    "i": 5826,
    "b": 4,
    "c": 533,
    "r": 533,
    "o": 17,
    "t": "Ang panganay ng kaniyang baka, na may kamahalan; At ang mga sungay niyaon ay parang mga sungay ng mabangis na toro: Siya niyang ipantutulak sa mga bayan, lahat sa kanila, kahit na nasa mga hangganan ng lupa: At sila ang laksa-laksa ng Ephraim, At sila ang libolibo ng Manases."
  },
  {
    "i": 5827,
    "b": 4,
    "c": 533,
    "r": 533,
    "o": 18,
    "t": "At tungkol sa Zabulon ay kaniyang sinabi, Magalak ka, Zabulon, sa iyong paglabas; At ikaw, Issachar, sa iyong mga tolda."
  },
  {
    "i": 5828,
    "b": 4,
    "c": 533,
    "r": 533,
    "o": 19,
    "t": "Kanilang tatawagin ang mga bayan sa bundok; Doo'y maghahandog sila ng mga hain ng katuwiran: Sapagka't kanilang hihititin ang mga kasaganaan ng mga dagat, At ang natatagong kayamanan sa buhanginan."
  },
  {
    "i": 5829,
    "b": 4,
    "c": 533,
    "r": 533,
    "o": 20,
    "t": "At tungkol sa Gad, ay kaniyang sinabi, Pagpalain yaong magpalaki sa Gad: Siya'y tumatahan parang isang leona, At dudurog ng bisig, sangpu ng bao ng ulo."
  },
  {
    "i": 5830,
    "b": 4,
    "c": 533,
    "r": 533,
    "o": 21,
    "t": "At kaniyang inagap ang unang bahagi para sa kaniya, Sapagka't doon natago ang bahagi ng gumagawa ng kautusan; At siya'y pumaroong kasama ng mga pangulo ng bayan, Kaniyang isinagawa ang katuwiran ng Panginoon, At ang kaniyang mga kahatulan sa Israel."
  },
  {
    "i": 5831,
    "b": 4,
    "c": 533,
    "r": 533,
    "o": 22,
    "t": "At tungkol sa Dan ay kaniyang sinabi, Ang Dan ay anak ng leon, Na lumukso mula sa Basan."
  },
  {
    "i": 5832,
    "b": 4,
    "c": 533,
    "r": 533,
    "o": 23,
    "t": "At tungkol sa Nephtali ay kaniyang sinabi, Oh Nephtali, busog ng lingap, At puspos ng pagpapala ng Panginoon: Ariin mo ang kalunuran at ang timugan."
  },
  {
    "i": 5833,
    "b": 4,
    "c": 533,
    "r": 533,
    "o": 24,
    "t": "At tungkol sa Aser ay kaniyang sinabi, Pagpalain nawa sa mga anak ang Aser, Mahalin nawa siya ng kaniyang mga kapatid, At ilubog ang kaniyang paa sa langis."
  },
  {
    "i": 5834,
    "b": 4,
    "c": 533,
    "r": 533,
    "o": 25,
    "t": "Ang iyong mga halang ay magiging bakal at tanso; At kung paano ang iyong mga kaarawan ay magkagayon nawa ang iyong lakas."
  },
  {
    "i": 5835,
    "b": 4,
    "c": 533,
    "r": 533,
    "o": 26,
    "t": "Walang gaya ng Dios, Oh Jeshurun, Na sumasakay sa langit dahil sa pagtulong sa iyo, At sa himpapawid dahil sa kaniyang karangalan."
  },
  {
    "i": 5836,
    "b": 4,
    "c": 533,
    "r": 533,
    "o": 27,
    "t": "Ang walang hanggang Dios ay iyong dakong tahanan, At sa ibaba'y ang walang hanggang mga bisig: At kaniyang itinutulak sa harap mo ang kaaway, At sinabi, Lansagin mo."
  },
  {
    "i": 5837,
    "b": 4,
    "c": 533,
    "r": 533,
    "o": 28,
    "t": "At ang Israel ay tumatahang tiwala, Ang bukal ng Jacob na nagiisa, Sa isang lupain ng trigo at alak; Oo't, ang kaniyang mga langit ay nagbababa ng hamog."
  },
  {
    "i": 5838,
    "b": 4,
    "c": 533,
    "r": 533,
    "o": 29,
    "t": "Maginhawa ka, Oh Israel: Sino ang gaya mo, bayang iniligtas ng Panginoon, Ng kalasag na iyong tulong, At siyang tabak ng iyong karangalan! At ang iyong mga kaaway ay susuko sa iyo: At ikaw ay tutungtong sa kanilang mga matataas na dako."
  },
  {
    "i": 5839,
    "b": 4,
    "c": 534,
    "r": 534,
    "o": 1,
    "t": "At sumampa si Moises mula sa mga kapatagan ng Moab sa bundok ng Nebo, sa taluktok ng Pisga, na nasa tapat ng Jerico. At itinuro ng Panginoon ang buong lupain ng Galaad hanggang sa Dan,"
  },
  {
    "i": 5840,
    "b": 4,
    "c": 534,
    "r": 534,
    "o": 2,
    "t": "At ang buong Nephtali at ang lupain ng Ephraim at ng Manases, at ang buong lupain ng Juda hanggang sa dagat kalunuran,"
  },
  {
    "i": 5841,
    "b": 4,
    "c": 534,
    "r": 534,
    "o": 3,
    "t": "At ang Timugan at ang Kapatagan ng libis ng Jerico na bayan ng mga puno ng palma hanggang sa Soar."
  },
  {
    "i": 5842,
    "b": 4,
    "c": 534,
    "r": 534,
    "o": 4,
    "t": "At sinabi ng Panginoon sa kaniya, Ito ang lupain na aking isinumpa kay Abraham, kay Isaac, at kay Jacob, na sinasabi, Aking ibibigay sa iyong binhi: aking pinatingnan sa iyo ng iyong mga mata, nguni't hindi ka daraan doon."
  },
  {
    "i": 5843,
    "b": 4,
    "c": 534,
    "r": 534,
    "o": 5,
    "t": "Sa gayo'y si Moises na lingkod ng Panginoon ay namatay roon sa lupain ng Moab ayon sa salita ng Panginoon."
  },
  {
    "i": 5844,
    "b": 4,
    "c": 534,
    "r": 534,
    "o": 6,
    "t": "At kaniyang inilibing siya sa libis sa lupain ng Moab na nasa tapat ng Beth-peor; nguni't sinomang tao ay hindi nakaaalam ng libingan niya hanggang sa araw na ito."
  },
  {
    "i": 5845,
    "b": 4,
    "c": 534,
    "r": 534,
    "o": 7,
    "t": "At si Moises ay may isang daan at dalawang pung taong gulang nang siya'y mamatay: ang kaniyang mata'y hindi lumabo, ni ang kaniyang talagang lakas ay humina."
  },
  {
    "i": 5846,
    "b": 4,
    "c": 534,
    "r": 534,
    "o": 8,
    "t": "At iniyakan ng mga anak ni Israel si Moises sa mga kapatagan ng Moab, na tatlong pung araw: sa gayon, natapos ang mga araw ng pagtangis sa pagluluksa kay Moises."
  },
  {
    "i": 5847,
    "b": 4,
    "c": 534,
    "r": 534,
    "o": 9,
    "t": "At si Josue na anak ni Nun ay napuspos ng diwa ng karunungan: sapagka't ipinatong ni Moises ang kaniyang mga kamay sa kaniya; at dininig siya ng mga anak ni Israel, at ginawa nila ang gaya ng iniutos ng Panginoon kay Moises."
  },
  {
    "i": 5848,
    "b": 4,
    "c": 534,
    "r": 534,
    "o": 10,
    "t": "At wala pang bumangong propeta sa Israel na gaya ni Moises, na kilala ng Panginoon sa mukhaan,"
  },
  {
    "i": 5849,
    "b": 4,
    "c": 534,
    "r": 534,
    "o": 11,
    "t": "Sa lahat ng mga tanda at mga kababalaghan na iniutos ng Panginoon gawin sa lupain ng Egipto kay Faraon at sa lahat ng kaniyang mga lingkod, at sa kaniyang buong lupain,"
  },
  {
    "i": 5850,
    "b": 4,
    "c": 534,
    "r": 534,
    "o": 12,
    "t": "At sa buong makapangyarihang kamay at sa buong dakilang kakilabutan, na ginawa ni Moises sa paningin ng buong Israel."
  },
  {
    "i": 5851,
    "b": 5,
    "c": 601,
    "r": 601,
    "o": 1,
    "t": "Nangyari nga pagkamatay ni Moises na lingkod ng Panginoon, na ang Panginoon ay nagsalita kay Josue na anak ni Nun na tagapangasiwa ni Moises, na sinasabi,"
  },
  {
    "i": 5852,
    "b": 5,
    "c": 601,
    "r": 601,
    "o": 2,
    "t": "Si Moises na aking lingkod ay patay na; ngayon nga'y tumindig ka, tumawid ka sa Jordang ito, ikaw, at ang buong bayang ito, hanggang sa lupain na aking ibinibigay sa kanila, sa makatuwid baga'y sa mga anak ni Israel."
  },
  {
    "i": 5853,
    "b": 5,
    "c": 601,
    "r": 601,
    "o": 3,
    "t": "Bawa't dakong tuntungan ng talampakan ng inyong paa, ay naibigay ko na sa inyo, gaya ng sinalita ko kay Moises."
  },
  {
    "i": 5854,
    "b": 5,
    "c": 601,
    "r": 601,
    "o": 4,
    "t": "Mula sa ilang, at ang Libanong ito, hanggang sa malaking ilog, na ilog Eufrates, buong lupain ng mga Hetheo, at hanggang sa malaking dagat sa dakong nilulubugan ng araw, ay magiging inyong hangganan."
  },
  {
    "i": 5855,
    "b": 5,
    "c": 601,
    "r": 601,
    "o": 5,
    "t": "Walang makatatayong sinomang tao sa harap mo sa lahat ng mga araw ng iyong buhay: kung paanong ako'y suma kay Moises, ay gayon ako sasa iyo: hindi kita iiwan ni pababayaan kita."
  },
  {
    "i": 5856,
    "b": 5,
    "c": 601,
    "r": 601,
    "o": 6,
    "t": "Magpakalakas ka at magpakatapang na mabuti: sapagka't iyong ipamamana sa bayang ito ang lupain na aking isinumpa sa kanilang mga magulang na ibibigay sa kanila."
  },
  {
    "i": 5857,
    "b": 5,
    "c": 601,
    "r": 601,
    "o": 7,
    "t": "Magpakalakas ka lamang at magpakatapang na mabuti, na isagawa mo ang ayon sa buong kautusan na iniutos sa iyo ni Moises na aking lingkod: huwag kang liliko sa kanan o sa kaliwa, upang ikaw ay magtamo ng mabuting kawakasan saan ka man pumaroon."
  },
  {
    "i": 5858,
    "b": 5,
    "c": 601,
    "r": 601,
    "o": 8,
    "t": "Ang aklat na ito ng kautusan ay huwag mahihiwalay sa iyong bibig, kundi iyong pagbubulayan araw at gabi, upang iyong masunod na gawin ang ayon sa lahat na nakasulat dito: sapagka't kung magkagayo'y iyong pagiginhawahin ang iyong lakad, at kung magkagayo'y magtatamo ka ng mabuting kawakasan."
  },
  {
    "i": 5859,
    "b": 5,
    "c": 601,
    "r": 601,
    "o": 9,
    "t": "Hindi ba kita inutusan? Ikaw ay magpakalakas at magpakatapang na mabuti; huwag kang matakot, ni manglupaypay: sapagka't ang Panginoon mong Dios ay sumasa iyo saan ka man pumaroon."
  },
  {
    "i": 5860,
    "b": 5,
    "c": 601,
    "r": 601,
    "o": 10,
    "t": "Nang magkagayo'y nagutos si Josue sa mga pinunong bayan, na sinasabi,"
  },
  {
    "i": 5861,
    "b": 5,
    "c": 601,
    "r": 601,
    "o": 11,
    "t": "Kayo'y magdaan sa gitna ng kampamento, at magutos sa bayan, na sabihin, Maghanda kayo ng baon; sapagka't sa loob ng tatlong araw ay tatawid kayo sa Jordang ito, upang yumaong ariin ang lupain, na ibinibigay sa inyo ng Panginoon ninyong Dios upang ariin."
  },
  {
    "i": 5862,
    "b": 5,
    "c": 601,
    "r": 601,
    "o": 12,
    "t": "At sa mga Rubenita, at sa mga Gadita, at sa kalahating lipi ni Manases, ay nagsalita si Josue, na sinasabi,"
  },
  {
    "i": 5863,
    "b": 5,
    "c": 601,
    "r": 601,
    "o": 13,
    "t": "Alalahanin ninyo ang salita na iniutos sa inyo ni Moises na lingkod ng Panginoon, na sinasabi, Binibigyan kayo ng kapahingahan ng Panginoon ninyong Dios, at ibibigay sa inyo ang lupaing ito."
  },
  {
    "i": 5864,
    "b": 5,
    "c": 601,
    "r": 601,
    "o": 14,
    "t": "Ang inyong mga asawa, ang inyong mga bata, at ang inyong mga hayop ay tatahan sa lupain na ibinigay sa inyo ni Moises sa dako roon ng Jordan; nguni't kayo'y tatawid na may sandata sa harap ng inyong mga kapatid, kayong lahat na makapangyarihang lalaking matapang, at tutulong sa kanila;"
  },
  {
    "i": 5865,
    "b": 5,
    "c": 601,
    "r": 601,
    "o": 15,
    "t": "Hanggang sa mabigyan ng kapahingahan ng Panginoon ang inyong mga kapatid, na gaya ninyo, at kanila namang maari ang lupaing ibinibigay sa kanila ng Panginoon ninyong Dios: kung magkagayo'y babalik kayo sa lupain na inyong ari, at inyong aariin, yaong ibinigay sa inyo ni Moises na lingkod ng Panginoon sa dako roon ng Jordan sa dakong sinisikatan ng araw."
  },
  {
    "i": 5866,
    "b": 5,
    "c": 601,
    "r": 601,
    "o": 16,
    "t": "At sila'y sumagot kay Josue, na sinasabi, Lahat ng iyong iniutos sa amin ay aming gagawin, at saan mo man kami suguin ay paroroon kami."
  },
  {
    "i": 5867,
    "b": 5,
    "c": 601,
    "r": 601,
    "o": 17,
    "t": "Kung paanong aming dininig si Moises sa lahat ng mga bagay, ay gayon ka namin didinggin: sumaiyo lamang ang Panginoon mong Dios, na gaya kay Moises."
  },
  {
    "i": 5868,
    "b": 5,
    "c": 601,
    "r": 601,
    "o": 18,
    "t": "Sinomang manghihimagsik laban sa iyong utos, at hindi makikinig ng iyong mga salita sa lahat ng iyong iniuutos sa kaniya, ay ipapapatay: magpakalakas ka lamang at magpakatapang na mabuti."
  },
  {
    "i": 5869,
    "b": 5,
    "c": 602,
    "r": 602,
    "o": 1,
    "t": "At si Josue na anak ni Nun ay nagsugong lihim mula sa Sittim ng dalawang lalake na pinakatiktik, na sinasabi, Yumaon kayo na inyong kilalanin ang lupain, at ang Jerico. At sila'y yumaon at pumasok sa isang bahay ng isang patutot na ang pangalan ay Rahab, at nakituloy doon."
  },
  {
    "i": 5870,
    "b": 5,
    "c": 602,
    "r": 602,
    "o": 2,
    "t": "At ito'y nasaysay sa hari sa Jerico, na sinasabi, Narito, may mga lalake, sa mga anak ni Israel na pumasok dito ngayong gabi upang kilalanin ang lupain."
  },
  {
    "i": 5871,
    "b": 5,
    "c": 602,
    "r": 602,
    "o": 3,
    "t": "At ang hari sa Jerico ay nagsugo kay Rahab, na sinasabi, Ilabas mo ang mga lalake na naparito sa iyo, na pumasok sa iyong bahay; sapagka't sila'y naparito upang kilalanin ang buong lupain."
  },
  {
    "i": 5872,
    "b": 5,
    "c": 602,
    "r": 602,
    "o": 4,
    "t": "At ipinagsama ng babae ang dalawang lalake at ikinubli, at sinabi niya, Oo, ang mga lalake ay naparito sa akin, nguni't hindi ko talastas kung sila'y taga saan:"
  },
  {
    "i": 5873,
    "b": 5,
    "c": 602,
    "r": 602,
    "o": 5,
    "t": "At nangyari, sa may oras ng pagsasara ng pintuang-bayan, nang madilim na, na ang mga lalake ay lumabas; hindi ko talastas kung saan naparoon ang mga lalaking yaon; habulin ninyong madali sila; sapagka't inyo silang aabutan."
  },
  {
    "i": 5874,
    "b": 5,
    "c": 602,
    "r": 602,
    "o": 6,
    "t": "Nguni't kaniyang isinampa sila sa bubungan, at ikinubli sa mga puno ng lino, na kaniyang inilagay na maayos sa bubungan."
  },
  {
    "i": 5875,
    "b": 5,
    "c": 602,
    "r": 602,
    "o": 7,
    "t": "At hinabol ng mga tao sila sa daan na patungo sa Jordan hanggang sa mga tawiran: at pagkalabas ng humabol sa kanila, ay kanilang sinarhan ang pintuang-bayan."
  },
  {
    "i": 5876,
    "b": 5,
    "c": 602,
    "r": 602,
    "o": 8,
    "t": "At bago sila nahiga, ay sinampa niya sila sa bubungan."
  },
  {
    "i": 5877,
    "b": 5,
    "c": 602,
    "r": 602,
    "o": 9,
    "t": "At sinabi niya sa mga lalake, Talastas ko na ibinigay sa inyo ng Panginoon ang lupain, at dinatnan kami ng pangingilabot sa inyo at ang lahat na nananahan sa lupain ay nauupos sa harap ninyo."
  },
  {
    "i": 5878,
    "b": 5,
    "c": 602,
    "r": 602,
    "o": 10,
    "t": "Sapagka't aming nabalitaan kung paanong tinuyo ng Panginoon ang tubig sa Dagat na Mapula sa harap ninyo, nang kayo'y lumabas sa Egipto; at kung ano ang inyong ginawa sa dalawang hari ng mga Amorrheo, na nangasa dako roon ng Jordan, kay Sehon at kay Og, na inyong lubos na pinuksa."
  },
  {
    "i": 5879,
    "b": 5,
    "c": 602,
    "r": 602,
    "o": 11,
    "t": "At pagkabalita namin, ay nanglumo ang aming puso, ni walang diwa na naiwan sa kanino mang tao, dahil sa inyo; sapagka't ang Panginoon ninyong Dios, ay siyang Dios sa langit sa itaas, at sa lupa sa ibaba."
  },
  {
    "i": 5880,
    "b": 5,
    "c": 602,
    "r": 602,
    "o": 12,
    "t": "Ngayon nga, isinasamo ko sa inyo, sumumpa kayo sa akin sa pangalan ng Panginoon, na kung paanong ako'y nagmagandang loob sa inyo ay magmamagandang loob naman kayo sa sangbahayan ng aking magulang, at bibigyan ninyo ako ng tunay na tanda;"
  },
  {
    "i": 5881,
    "b": 5,
    "c": 602,
    "r": 602,
    "o": 13,
    "t": "At inyong ililigtas na buhay ang aking ama, at ang aking ina, at ang aking mga kapatid na lalake at babae, at ang lahat nilang tinatangkilik, at inyong ililigtas ang aming mga buhay sa kamatayan."
  },
  {
    "i": 5882,
    "b": 5,
    "c": 602,
    "r": 602,
    "o": 14,
    "t": "At sinabi ng mga lalake sa kaniya, Ang aming buhay ay ilalagak namin sa inyo, kung hindi ninyo ihahayag itong aming pakay; at mangyayari, na pagka ibinigay sa amin ng Panginoon ang lupain, kami ay magmamagandang loob at magtatapat sa inyo."
  },
  {
    "i": 5883,
    "b": 5,
    "c": 602,
    "r": 602,
    "o": 15,
    "t": "Nang magkagayo'y kaniyang pinababa sila sa pamamagitan ng isang lubid sa dungawan: sapagka't ang kaniyang bahay ay nasa kuta ng bayan, at siya'y tumatahan sa kuta."
  },
  {
    "i": 5884,
    "b": 5,
    "c": 602,
    "r": 602,
    "o": 16,
    "t": "At sinabi niya sa kanila, Pumaroon kayo sa bundok, baka kayo'y abutan ng manghahabol sa inyo; at kayo'y magkubli roon na tatlong araw, hanggang sa magsibalik ang mga manghahabol: at pagkatapos ay makayayaon kayo ng inyong lakad."
  },
  {
    "i": 5885,
    "b": 5,
    "c": 602,
    "r": 602,
    "o": 17,
    "t": "At sinabi ng mga lalake sa kaniya, Kami ay hindi magpapakasala sa sumpang ito, na iyong ipinasumpa sa amin."
  },
  {
    "i": 5886,
    "b": 5,
    "c": 602,
    "r": 602,
    "o": 18,
    "t": "Narito, pagka kami ay pumasok sa lupain, ay iyong itatali itong panaling pula sa dungawan na iyong pinagpababaan sa amin: at iyong pipisanin sa iyo sa loob ng bahay ang iyong ama, at ang iyong ina, at ang iyong mga kapatid, at ang buong sangbahayan ng iyong ama."
  },
  {
    "i": 5887,
    "b": 5,
    "c": 602,
    "r": 602,
    "o": 19,
    "t": "At mangyayari, na sinomang lalabas sa mga pintuan ng iyong bahay sa lansangan, ay mabububo sa kaniyang ulo ang kaniyang dugo at hindi namin magiging kasalanan: at sinomang kasama mo sa bahay ay mahuhulog sa aming ulo ang dugo niya, kung may magbuhat sa kaniya ng kamay."
  },
  {
    "i": 5888,
    "b": 5,
    "c": 602,
    "r": 602,
    "o": 20,
    "t": "Nguni't kung iyong ihayag itong aming pakay, ay hindi namin ipagkakasala ang pagkapanumpa sa iyo, na iyong ipinapanumpa sa amin."
  },
  {
    "i": 5889,
    "b": 5,
    "c": 602,
    "r": 602,
    "o": 21,
    "t": "At kaniyang sinabi, Ayon sa inyong mga salita, ay siya nawang mangyari. At kaniyang pinapagpaalam sila at sila'y yumaon: at kaniyang itinali ang panaling pula sa dungawan."
  },
  {
    "i": 5890,
    "b": 5,
    "c": 602,
    "r": 602,
    "o": 22,
    "t": "At sila'y yumaon at naparoon sa bundok, at tumahan doon na tatlong araw, hanggang sa nagsibalik ang mga manghahabol; at hinanap sila ng mga manghahabol sa lahat ng daan, nguni't hindi sila nasumpungan."
  },
  {
    "i": 5891,
    "b": 5,
    "c": 602,
    "r": 602,
    "o": 23,
    "t": "Nang magkagayo'y nagsibalik ang dalawang lalake at bumaba sa bundok, at tumawid at naparoon kay Josue na anak ni Nun; at kanilang isinaysay sa kaniya ang lahat na nangyari sa kanila."
  },
  {
    "i": 5892,
    "b": 5,
    "c": 602,
    "r": 602,
    "o": 24,
    "t": "At kanilang sinabi kay Josue, Tunay na ibinigay ng Panginoon sa ating mga kamay ang buong lupain; at bukod dito'y nangliliit ang lahat na nananahan sa lupain sa harap natin."
  },
  {
    "i": 5893,
    "b": 5,
    "c": 603,
    "r": 603,
    "o": 1,
    "t": "At bumangong maaga si Josue sa kinaumagahan; at sila'y umalis sa Sittim at napasa Jordan, siya at ang lahat na mga anak ni Israel; at sila'y tumigil doon bago sila tumawid."
  },
  {
    "i": 5894,
    "b": 5,
    "c": 603,
    "r": 603,
    "o": 2,
    "t": "At nangyari pagkatapos ng tatlong araw, na ang mga pinuno ay napasa gitna ng kampamento;"
  },
  {
    "i": 5895,
    "b": 5,
    "c": 603,
    "r": 603,
    "o": 3,
    "t": "At sila'y nagutos sa bayan, na sinasabi, Pagka inyong nakita ang kaban ng tipan ng Panginoon ninyong Dios, at dinadala ng mga saserdote na Levita, ay kikilos nga kayo sa inyong dako at susunod doon."
  },
  {
    "i": 5896,
    "b": 5,
    "c": 603,
    "r": 603,
    "o": 4,
    "t": "Gayon ma'y magkakapagitan sa inyo at sa kaban ng may dalawang libong siko ang sukat: huwag ninyong lapitan, upang alamin ang daan na inyong marapat paroonan; sapagka't hindi pa ninyo nararaanan ang daang ito ng una."
  },
  {
    "i": 5897,
    "b": 5,
    "c": 603,
    "r": 603,
    "o": 5,
    "t": "At sinabi ni Josue sa bayan, Magpakabanal kayo; sapagka't bukas ay gagawa ng mga kababalaghan ang Panginoon sa inyo."
  },
  {
    "i": 5898,
    "b": 5,
    "c": 603,
    "r": 603,
    "o": 6,
    "t": "At nagsalita si Josue sa mga saserdote, na sinasabi, Buhatin ninyo ang kaban ng tipan at magpauna kayo sa bayan. At kanilang binuhat ang kaban ng tipan, at nagpauna sa bayan."
  },
  {
    "i": 5899,
    "b": 5,
    "c": 603,
    "r": 603,
    "o": 7,
    "t": "At sinabi ng Panginoon kay Josue, Sa araw na ito ay pasisimulan kong padakilain ka sa paningin ng buong Israel, upang kanilang makilala, na kung paanong ako'y suma kay Moises ay gayon ako sasaiyo."
  }
]
