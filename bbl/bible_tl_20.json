[
  {
    "i": 2000,
    "b": 1,
    "c": 218,
    "r": 218,
    "o": 2,
    "t": "At ipinagsama ni Jethro, na biyanan ni Moises, si Sephora na asawa ni Moises, pagkatapos na kaniyang maipadala sa kanilang ama,"
  },
  {
    "i": 2001,
    "b": 1,
    "c": 218,
    "r": 218,
    "o": 3,
    "t": "At ang dalawa niyang anak na lalake: na ang pangalan ng isa'y Gersom; sapagka't sinabi ni Moises, Ako'y nakipamayan sa ibang bayan."
  },
  {
    "i": 2002,
    "b": 1,
    "c": 218,
    "r": 218,
    "o": 4,
    "t": "At ang pangalan ng isa'y Elieser; sapagka't kaniyang sinabi, Ang Dios ng aking ama'y naging aking saklolo, at ako'y iniligtas sa tabak ni Faraon;"
  },
  {
    "i": 2003,
    "b": 1,
    "c": 218,
    "r": 218,
    "o": 5,
    "t": "At si Jethro, na biyanan ni Moises, ay dumating, na kasama ang kaniyang mga anak at ang kaniyang asawa, kay Moises sa ilang na kaniyang hinantungan sa tabi ng bundok ng Dios:"
  },
  {
    "i": 2004,
    "b": 1,
    "c": 218,
    "r": 218,
    "o": 6,
    "t": "At kaniyang ipinasabi kay Moises, Akong iyong biyanang si Jethro ay naparito sa iyo, at ang iyong asawa, at ang kaniyang dalawang anak na kasama niya."
  },
  {
    "i": 2005,
    "b": 1,
    "c": 218,
    "r": 218,
    "o": 7,
    "t": "At si Moises ay lumabas na sinalubong ang kaniyang biyanan, at kaniyang niyukuran at hinalikan. At sila'y nagtanungang isa't isa ng kanilang kalagayan; at sila'y pumasok sa tolda."
  },
  {
    "i": 2006,
    "b": 1,
    "c": 218,
    "r": 218,
    "o": 8,
    "t": "At isinaysay ni Moises sa kaniyang biyanan ang lahat ng ginawa ng Panginoon kay Faraon at sa mga Egipcio dahil sa Israel, ang buong hirap na kanilang naranasan sa daan, at kung paanong iniligtas ng Panginoon sila."
  },
  {
    "i": 2007,
    "b": 1,
    "c": 218,
    "r": 218,
    "o": 9,
    "t": "At ikinagalak ni Jethro ang buong kabutihang ginawa ng Panginoon sa Israel, na iniligtas sila sa kamay ng mga Egipcio."
  },
  {
    "i": 2008,
    "b": 1,
    "c": 218,
    "r": 218,
    "o": 10,
    "t": "At sinabi ni Jethro, Purihin ang Panginoon, na nagligtas sa inyo, sa kamay ng mga Egipcio, at sa kamay ni Faraon; na siyang nagligtas sa bayan sa kamay ng mga Egipcio."
  },
  {
    "i": 2009,
    "b": 1,
    "c": 218,
    "r": 218,
    "o": 11,
    "t": "Ngayo'y aking natatalastas na ang Panginoon ay lalong dakila kay sa lahat ng mga dios: oo, sa bagay na ipinagpalalo ng mga Egipcio laban sa mga Hebreo."
  },
  {
    "i": 2010,
    "b": 1,
    "c": 218,
    "r": 218,
    "o": 12,
    "t": "At si Jethro, na biyanan ni Moises, ay kumuha ng handog na susunugin at mga hain para sa Dios: at si Aaron ay naparoon, at ang lahat ng mga matanda sa Israel, upang kumain ng tinapay na kasalo ng biyanan ni Moises sa harap ng Dios."
  },
  {
    "i": 2011,
    "b": 1,
    "c": 218,
    "r": 218,
    "o": 13,
    "t": "At nangyari kinabukasan, na lumuklok si Moises upang hatulan ang bayan: at ang bayan ay tumayo sa palibot ni Moises mula sa umaga hanggang sa hapon."
  },
  {
    "i": 2012,
    "b": 1,
    "c": 218,
    "r": 218,
    "o": 14,
    "t": "At nang makita ng biyanan ni Moises ang lahat ng kaniyang ginagawa sa bayan, ay nagsabi, Anong bagay itong ginagawa mo sa bayan? bakit nauupo kang magisa, at ang buong bayan ay nakatayo sa palibot mo mula sa umaga hanggang sa hapon?"
  },
  {
    "i": 2013,
    "b": 1,
    "c": 218,
    "r": 218,
    "o": 15,
    "t": "At sinabi ni Moises sa kaniyang biyanan, Sapagka't ang bayan ay lumalapit sa akin, upang sumangguni sa Dios."
  },
  {
    "i": 2014,
    "b": 1,
    "c": 218,
    "r": 218,
    "o": 16,
    "t": "Pagka sila'y may usap ay lumapit sa akin; at aking hinahatulang isa't isa, at aking ipinakikilala sa kanila ang mga palatuntunan ng Dios, at ang kaniyang mga kautusan."
  },
  {
    "i": 2015,
    "b": 1,
    "c": 218,
    "r": 218,
    "o": 17,
    "t": "At sinabi ng biyanan ni Moises sa kaniya, Ang bagay na iyong ginagawa ay hindi mabuti."
  },
  {
    "i": 2016,
    "b": 1,
    "c": 218,
    "r": 218,
    "o": 18,
    "t": "Tunay na ikaw ay manghihina, ikaw at ang bayang ito, na nasa iyo: sapagka't ang bagay ay totoong mabigat sa iyo; hindi mo makakayang magisa."
  },
  {
    "i": 2017,
    "b": 1,
    "c": 218,
    "r": 218,
    "o": 19,
    "t": "Dinggin mo ngayon ang aking tinig; papayuhan kita, at sumaiyo nawa ang Dios: ikaw ang maging tagapagakay sa bayan sa harap ng Dios, at dalhin mo ang mga usap sa Dios:"
  },
  {
    "i": 2018,
    "b": 1,
    "c": 218,
    "r": 218,
    "o": 20,
    "t": "At ituturo mo sa kanila ang mga palatuntunan, at ang mga kautusan, at ipakikilala mo sa kanila ang daang nararapat lakaran, at ang gawang kanilang nararapat gawin."
  },
  {
    "i": 2019,
    "b": 1,
    "c": 218,
    "r": 218,
    "o": 21,
    "t": "Bukod dito'y hahanap ka sa buong bayan ng mga taong bihasa, gaya ng matatakutin sa Dios, na mga taong mapagpatotoo, na mga napopoot sa kasakiman; at siyang mga ilagay mo sa kanila, na magpuno sa mga lilibuhin, magpuno sa mga dadaanin, magpuno sa mga lilimangpuin, at magpuno sa mga sasangpuin:"
  },
  {
    "i": 2020,
    "b": 1,
    "c": 218,
    "r": 218,
    "o": 22,
    "t": "At pahatulan mo sa kanila ang bayan sa buong panahon: at mangyayari, na bawa't malaking usap ay dadalhin nila sa iyo, datapuwa't bawa't munting usap, ay silasila ang maghahatulan: sa ganyan ay magiging magaan sa iyo, at magpapasan silang katulong mo."
  },
  {
    "i": 2021,
    "b": 1,
    "c": 218,
    "r": 218,
    "o": 23,
    "t": "Kung gagawin mo ang bagay na ito, at iuutos sa iyong ganyan ng Dios ay iyo ngang mababata, at ang buong bayan namang ito ay uuwing payapa."
  },
  {
    "i": 2022,
    "b": 1,
    "c": 218,
    "r": 218,
    "o": 24,
    "t": "Sa gayon, ay dininig ni Moises ang kaniyang biyanan, at ginawang lahat yaong sinabi."
  },
  {
    "i": 2023,
    "b": 1,
    "c": 218,
    "r": 218,
    "o": 25,
    "t": "At pumili si Moises ng mga lalaking bihasa sa buong Israel, at ginawa niyang pangulo sa bayan, na mga puno ng lilibuhin, mga puno ng dadaanin, mga puno ng lilimangpuin, at mga puno ng sasangpuin."
  },
  {
    "i": 2024,
    "b": 1,
    "c": 218,
    "r": 218,
    "o": 26,
    "t": "At kanilang hinatulan ang bayan sa buong panahon: ang mabibigat na usap ay kanilang dinadala kay Moises, datapuwa't bawa't munting usap ay silasila ang naghahatulan."
  },
  {
    "i": 2025,
    "b": 1,
    "c": 218,
    "r": 218,
    "o": 27,
    "t": "At tinulutan ni Moises ang kaniyang biyanan na magpaalam at siya'y umuwi sa sariling lupain."
  },
  {
    "i": 2026,
    "b": 1,
    "c": 219,
    "r": 219,
    "o": 1,
    "t": "Sa ikatlong buwan, pagkatapos na ang mga anak ni Israel ay makaalis sa lupain ng Egipto, ay dumating sila ng araw ding yaon sa ilang ng Sinai."
  },
  {
    "i": 2027,
    "b": 1,
    "c": 219,
    "r": 219,
    "o": 2,
    "t": "At nang sila'y umalis sa Rephidim, at dumating sa ilang ng Sinai, ay humantong sila sa ilang; at doo'y humantong ang Israel sa harap ng bundok."
  },
  {
    "i": 2028,
    "b": 1,
    "c": 219,
    "r": 219,
    "o": 3,
    "t": "At si Moises ay lumapit sa Dios, at tinawag ng Panginoon siya mula sa bundok, na sinasabi, Ganito mo sasabihin sa sangbahayan ni Jacob, at sasaysayin sa mga anak ni Israel."
  },
  {
    "i": 2029,
    "b": 1,
    "c": 219,
    "r": 219,
    "o": 4,
    "t": "Inyong nakita ang aking ginawa sa mga Egipcio, at kung paanong dinala ko kayo sa mga pakpak ng agila, at kayo'y inilapit ko sa akin din."
  },
  {
    "i": 2030,
    "b": 1,
    "c": 219,
    "r": 219,
    "o": 5,
    "t": "Kaya't ngayon, kung tunay na inyong susundin ang aking tinig, at iingatan ang aking tipan, ay magiging isang tanging kayamanan nga kayo sa akin, na higit sa lahat ng bayan: sapagka't ang buong lupa ay akin;"
  },
  {
    "i": 2031,
    "b": 1,
    "c": 219,
    "r": 219,
    "o": 6,
    "t": "At kayo'y magiging isang kaharian ng mga saserdote sa akin, at isang banal na bansa. Ito ang mga salita na inyong sasalitaan sa mga anak ni Israel."
  },
  {
    "i": 2032,
    "b": 1,
    "c": 219,
    "r": 219,
    "o": 7,
    "t": "At dumating si Moises at tinawag ang mga matanda sa bayan, at ipinahayag sa harap nila ang lahat ng salitang ito na iniutos ng Panginoon sa kaniya."
  },
  {
    "i": 2033,
    "b": 1,
    "c": 219,
    "r": 219,
    "o": 8,
    "t": "At ang buong bayan ay sumagot na magkakaisa, at nagsabi, Yaong lahat na sinalita ng Panginoon ay aming gagawin. At ipinagbigay alam ni Moises ang mga salita ng bayan sa Panginoon."
  },
  {
    "i": 2034,
    "b": 1,
    "c": 219,
    "r": 219,
    "o": 9,
    "t": "At sinabi ng Panginoon kay Moises, Narito ako'y naparirito sa iyo sa isang salimuot na ulap upang marinig ng bayan pagka ako'y magsasalita sa iyo, at paniwalaan ka rin naman nila magpakailan man. At sinalita ni Moises ang mga salita ng bayan sa Panginoon."
  },
  {
    "i": 2035,
    "b": 1,
    "c": 219,
    "r": 219,
    "o": 10,
    "t": "At sinabi ng Panginoon kay Moises, Pumaroon ka sa bayan at papagbanalin mo sila ngayon at bukas at labhan nila ang kanilang mga damit,"
  },
  {
    "i": 2036,
    "b": 1,
    "c": 219,
    "r": 219,
    "o": 11,
    "t": "At humanda sa ikatlong araw: sapagka't sa ikatlong araw ay bababa ang Panginoon sa paningin ng buong bayan sa ibabaw ng bundok ng Sinai."
  },
  {
    "i": 2037,
    "b": 1,
    "c": 219,
    "r": 219,
    "o": 12,
    "t": "At lalagyan mo ng mga hangganan ang bayan sa palibot, na iyong sasabihin, Magingat kayo, na kayo'y huwag sumampa sa bundok, o sumalang sa hangganan: sinomang sumalang sa bundok ay papatayin na walang pagsala:"
  },
  {
    "i": 2038,
    "b": 1,
    "c": 219,
    "r": 219,
    "o": 13,
    "t": "Walang kamay na hihipo sa kaniya, kundi, siya'y tunay na babatuhin, o papanain; maging hayop o tao ay hindi mabubuhay: pagka ang pakakak ay tumunog ng maluwat ay sasampa sila sa bundok."
  },
  {
    "i": 2039,
    "b": 1,
    "c": 219,
    "r": 219,
    "o": 14,
    "t": "At bumaba si Moises sa bayan mula sa bundok, at pinakabanal ang bayan, at sila'y naglaba ng kanilang mga damit."
  },
  {
    "i": 2040,
    "b": 1,
    "c": 219,
    "r": 219,
    "o": 15,
    "t": "At kaniyang sinabi sa bayan, humanda kayo sa ikatlong araw; huwag kayong sumiping sa babae."
  },
  {
    "i": 2041,
    "b": 1,
    "c": 219,
    "r": 219,
    "o": 16,
    "t": "At nangyari ng ikatlong araw, ng umaga, na kumulog at kumidlat, at may isang salimuot na ulap sa ibabaw ng bundok, at ang tunog ng pakakak ay napakalakas; at ang buong bayan na nasa kampamento ay nanginig."
  },
  {
    "i": 2042,
    "b": 1,
    "c": 219,
    "r": 219,
    "o": 17,
    "t": "At inilabas ni Moises ang bayan sa kampamento upang salubungin ang Dios; at sila'y tumayo sa paanan ng bundok."
  },
  {
    "i": 2043,
    "b": 1,
    "c": 219,
    "r": 219,
    "o": 18,
    "t": "At ang buong bundok ng Sinai ay umuusok, sapagka't ang Panginoon ay bumaba sa ibabaw niyaon na nasa apoy: at ang usok niyaon ay napaiilanglang na parang usok ng isang hurno, at ang buong bundok ay umuugang mainam."
  },
  {
    "i": 2044,
    "b": 1,
    "c": 219,
    "r": 219,
    "o": 19,
    "t": "At nang lumalakas ng lumalakas ang tunog ng pakakak ay nagsasalita si Moises, at sinasagot siya ng Dios sa pamamagitan ng tinig."
  },
  {
    "i": 2045,
    "b": 1,
    "c": 219,
    "r": 219,
    "o": 20,
    "t": "At ang Panginoon ay bumaba sa ibabaw ng bundok ng Sinai, sa taluktok ng bundok; at tinawag ng Panginoon si Moises sa taluktok ng bundok; at si Moises ay sumampa."
  },
  {
    "i": 2046,
    "b": 1,
    "c": 219,
    "r": 219,
    "o": 21,
    "t": "At sinabi ng Panginoon kay Moises, Bumaba ka, pagbilinan mo ang bayan, baka sila'y lumagpas upang makita ang Panginoon, at mamatay ang karamihan sa kanila."
  },
  {
    "i": 2047,
    "b": 1,
    "c": 219,
    "r": 219,
    "o": 22,
    "t": "At gayon din ang mga saserdote, na lumalapit sa Panginoon ay papagbanalin mo, baka ang Panginoon ay hindi makapagpigil sa kanila."
  },
  {
    "i": 2048,
    "b": 1,
    "c": 219,
    "r": 219,
    "o": 23,
    "t": "At sinabi ni Moises sa Panginoon, Ang baya'y hindi makasasampa sa bundok ng Sinai: sapagka't iyong pinagbilinan kami, na iyong sinabi, lagyan mo ng hangganan sa palibot ang bundok, at iyong ariing banal."
  },
  {
    "i": 2049,
    "b": 1,
    "c": 219,
    "r": 219,
    "o": 24,
    "t": "At sinabi ng Panginoon sa kaniya, Yumaon ka, bumaba ka; at ikaw ay sasampa, ikaw at si Aaron na iyong kasama: nguni't ang mga saserdote at ang bayan ay huwag lumampas sa mga hangganan upang lumapit sa Panginoon, baka siya ay hindi makapagpigil sa kanila."
  },
  {
    "i": 2050,
    "b": 1,
    "c": 219,
    "r": 219,
    "o": 25,
    "t": "Sa gayo'y bumaba si Moises sa bayan at isinaysay sa kanila."
  },
  {
    "i": 2051,
    "b": 1,
    "c": 220,
    "r": 220,
    "o": 1,
    "t": "At sinalita ng Dios ang lahat ng salitang ito, na sinasabi,"
  },
  {
    "i": 2052,
    "b": 1,
    "c": 220,
    "r": 220,
    "o": 2,
    "t": "Ako ang Panginoon mong Dios, na naglabas sa iyo sa lupain ng Egipto, sa bahay ng pagkaalipin."
  },
  {
    "i": 2053,
    "b": 1,
    "c": 220,
    "r": 220,
    "o": 3,
    "t": "Huwag kang magkakaroon ng ibang mga dios sa harap ko."
  },
  {
    "i": 2054,
    "b": 1,
    "c": 220,
    "r": 220,
    "o": 4,
    "t": "Huwag kang gagawa para sa iyo ng larawang inanyuan o ng kawangis man ng anomang anyong nasa itaas sa langit, o ng nasa ibaba sa lupa, o ng nasa tubig sa ilalim ng lupa:"
  },
  {
    "i": 2055,
    "b": 1,
    "c": 220,
    "r": 220,
    "o": 5,
    "t": "Huwag mong yuyukuran sila, o paglingkuran man sila; sapagka't akong Panginoon mong Dios, ay Dios na mapanibughuin, na aking dinadalaw ang katampalasanan ng mga magulang sa mga anak, hanggang sa ikatlo at ikaapat na salin ng lahi ng mga napopoot sa akin;"
  },
  {
    "i": 2056,
    "b": 1,
    "c": 220,
    "r": 220,
    "o": 6,
    "t": "At pinagpapakitaan ko ng kaawaan ang libolibong umiibig sa akin at tumutupad ng aking mga utos."
  },
  {
    "i": 2057,
    "b": 1,
    "c": 220,
    "r": 220,
    "o": 7,
    "t": "Huwag mong babanggitin ang pangalan ng Panginoon mong Dios sa walang kabuluhan; sapagka't hindi aariin ng Panginoong walang sala ang bumanggit ng kaniyang pangalan sa walang kabuluhan."
  },
  {
    "i": 2058,
    "b": 1,
    "c": 220,
    "r": 220,
    "o": 8,
    "t": "Alalahanin mo ang araw ng sabbath upang ipangilin."
  },
  {
    "i": 2059,
    "b": 1,
    "c": 220,
    "r": 220,
    "o": 9,
    "t": "Anim na araw na gagawa ka at iyong gagawin ang lahat ng iyong gawain."
  },
  {
    "i": 2060,
    "b": 1,
    "c": 220,
    "r": 220,
    "o": 10,
    "t": "Nguni't ang ikapitong araw ay sabbath sa Panginoon mong Dios: sa araw na iyan ay huwag kang gagawa ng anomang gawa, ikaw, ni ang iyong anak na lalake ni babae, ni ang iyong aliping lalake ni babae, ni ang iyong baka, ni ang iyong tagaibang lupa na nasa loob ng iyong mga pintuang daan:"
  },
  {
    "i": 2061,
    "b": 1,
    "c": 220,
    "r": 220,
    "o": 11,
    "t": "Sapagka't sa anim na araw ay ginawa ng Panginoon ang langit at lupa, ang dagat, at lahat ng nangaroon, at nagpahinga sa ikapitong araw; na ano pa't pinagpala ng Panginoon ang araw ng sabbath, at pinakabanal."
  },
  {
    "i": 2062,
    "b": 1,
    "c": 220,
    "r": 220,
    "o": 12,
    "t": "Igalang mo ang iyong ama at ang iyong ina: upang ang iyong mga araw ay tumagal sa ibabaw ng lupa na ibinibigay sa iyo ng Panginoon mong Dios."
  },
  {
    "i": 2063,
    "b": 1,
    "c": 220,
    "r": 220,
    "o": 13,
    "t": "Huwag kang papatay."
  },
  {
    "i": 2064,
    "b": 1,
    "c": 220,
    "r": 220,
    "o": 14,
    "t": "Huwag kang mangangalunya."
  },
  {
    "i": 2065,
    "b": 1,
    "c": 220,
    "r": 220,
    "o": 15,
    "t": "Huwag kang magnanakaw."
  },
  {
    "i": 2066,
    "b": 1,
    "c": 220,
    "r": 220,
    "o": 16,
    "t": "Huwag kang magbibintang sa iyong kapuwa."
  },
  {
    "i": 2067,
    "b": 1,
    "c": 220,
    "r": 220,
    "o": 17,
    "t": "Huwag mong iimbutin ang bahay ng iyong kapuwa, huwag mong iimbutin ang asawa ng iyong kapuwa, ni ang kaniyang aliping lalake o babae, ni ang kaniyang baka, ni ang kaniyang asno, ni anomang bagay ng iyong kapuwa."
  },
  {
    "i": 2068,
    "b": 1,
    "c": 220,
    "r": 220,
    "o": 18,
    "t": "At nakikita ng buong bayan ang mga kulog, at ang mga kidlat, at ang tunog ng pakakak at ang bundok na umuusok: at nang makita ng bayan, ay nanginig sila, at tumayo sa malayo."
  },
  {
    "i": 2069,
    "b": 1,
    "c": 220,
    "r": 220,
    "o": 19,
    "t": "At sinabi nila kay Moises, Magsalita ka sa amin, at aming didinggin: datapuwa't huwag magsalita ang Dios sa amin, baka kami ay mamatay."
  },
  {
    "i": 2070,
    "b": 1,
    "c": 220,
    "r": 220,
    "o": 20,
    "t": "At sinabi ni Moises sa bayan, Huwag kayong matakot: sapagka't ang Dios ay naparito upang subukin kayo, at upang ang takot sa kaniya ay sumainyo, upang huwag kayong magkasala."
  },
  {
    "i": 2071,
    "b": 1,
    "c": 220,
    "r": 220,
    "o": 21,
    "t": "At ang bayan ay tumayo sa malayo, at si Moises ay lumapit sa salimuot na kadiliman na kinaroroonan ng Dios."
  },
  {
    "i": 2072,
    "b": 1,
    "c": 220,
    "r": 220,
    "o": 22,
    "t": "At sinabi ng Panginoon kay Moises, Ganito mo sasabihin sa mga anak ni Israel: Kayo ang nakakita na ako'y nakipagusap sa inyo mula sa langit."
  },
  {
    "i": 2073,
    "b": 1,
    "c": 220,
    "r": 220,
    "o": 23,
    "t": "Huwag kayong gagawa ng ibang mga dios na iaagapay sa akin; ng mga dios na pilak, o ng mga dios na ginto, huwag kayong gagawa para sa inyo."
  },
  {
    "i": 2074,
    "b": 1,
    "c": 220,
    "r": 220,
    "o": 24,
    "t": "Isang dambanang lupa ang inyong gagawin sa akin, at inyong ihahain doon ang inyong mga handog na susunugin, at ang inyong mga handog tungkol sa kapayapaan, ang inyong mga tupa, at ang inyong mga baka sa lahat ng dakong aking ipaaalaala ang aking pangalan, ay paparoonan kita at pagpapalain kita."
  },
  {
    "i": 2075,
    "b": 1,
    "c": 220,
    "r": 220,
    "o": 25,
    "t": "At kung igagawa mo ako ng isang dambanang bato, ay huwag mong itatayong may tapyas: sapagka't kung iyong gamitin ang iyong patalim doon, ay iyong nilapastangan yaon."
  },
  {
    "i": 2076,
    "b": 1,
    "c": 220,
    "r": 220,
    "o": 26,
    "t": "Ni huwag kang sasampa sa aking dambana sa pamamagitan ng mga baytang, upang ang inyong kahubaran ay huwag malitaw sa ibabaw niyaon."
  },
  {
    "i": 2077,
    "b": 1,
    "c": 221,
    "r": 221,
    "o": 1,
    "t": "Ito nga ang mga hatol na igagawad mo sa harap nila."
  },
  {
    "i": 2078,
    "b": 1,
    "c": 221,
    "r": 221,
    "o": 2,
    "t": "Kung ikaw ay bumili ng isang aliping Hebreo, ay anim na taong maglilingkod siya; at sa ikapito ay aalis siyang laya na walang sauling bayad."
  },
  {
    "i": 2079,
    "b": 1,
    "c": 221,
    "r": 221,
    "o": 3,
    "t": "Kung siya'y pumasok na magisa, ay aalis na mag-isa: kung may asawa ay aalis nga ang kaniyang asawa na kasama niya."
  },
  {
    "i": 2080,
    "b": 1,
    "c": 221,
    "r": 221,
    "o": 4,
    "t": "Kung siya'y bigyan ng kaniyang panginoon ng asawa, at magkaanak sa kaniya ng mga lalake, o mga babae; ang asawa at ang kaniyang mga anak ay magiging sa kaniyang panginoon, at siya'y aalis na magisa."
  },
  {
    "i": 2081,
    "b": 1,
    "c": 221,
    "r": 221,
    "o": 5,
    "t": "Datapuwa't kung maliwanag na sabihin ng alipin, Aking iniibig ang aking panginoon, ang aking asawa, at ang aking mga anak; ako'y hindi aalis na laya:"
  },
  {
    "i": 2082,
    "b": 1,
    "c": 221,
    "r": 221,
    "o": 6,
    "t": "Kung magkagayo'y dadalhin siya ng kaniyang panginoon sa Dios, at dadalhin siya sa pinto, o sa haligi ng pinto; at bubutasan ng kaniyang panginoon ang kaniyang tainga ng isang pangbutas; at paglilingkuran niya siya magpakailan man."
  },
  {
    "i": 2083,
    "b": 1,
    "c": 221,
    "r": 221,
    "o": 7,
    "t": "At kung ipagbili ng isang lalake ang kaniyang anak na babae na maging alipin, ay hindi siya aalis na gaya ng pagalis ng mga aliping lalake."
  },
  {
    "i": 2084,
    "b": 1,
    "c": 221,
    "r": 221,
    "o": 8,
    "t": "Kung siya'y hindi makapagpalugod sa kaniyang panginoon, na umayaw magasawa sa kaniya, ay ipatutubos nga niya siya: walang kapangyarihang ipagbili siya sa isang taga ibang lupa, yamang siya'y nadaya."
  },
  {
    "i": 2085,
    "b": 1,
    "c": 221,
    "r": 221,
    "o": 9,
    "t": "At kung pinapag-asawa ng bumili sa kaniyang anak na lalake, ay kaniyang ipalalagay siya ng ayon sa kaugalian sa mga anak na babae."
  },
  {
    "i": 2086,
    "b": 1,
    "c": 221,
    "r": 221,
    "o": 10,
    "t": "Kung siya'y magasawa sa iba, ang kaniyang pagkain, ang kaniyang damit at ang kaniyang kapangyarihang pagkaasawa ay hindi niya babawasan."
  },
  {
    "i": 2087,
    "b": 1,
    "c": 221,
    "r": 221,
    "o": 11,
    "t": "At kung hindi niya gawin ang tatlong bagay na ito sa kaniya ay aalis nga siya na walang bayad, na walang tubos na salapi."
  },
  {
    "i": 2088,
    "b": 1,
    "c": 221,
    "r": 221,
    "o": 12,
    "t": "Ang sumakit sa isang tao, na ano pa't mamatay ay papataying walang pagsala."
  },
  {
    "i": 2089,
    "b": 1,
    "c": 221,
    "r": 221,
    "o": 13,
    "t": "At kung hindi sinasadya ng isang tao, kundi Dios ang naghulog sa kaniyang kamay; ay lalaanan kita ng isang dako na kaniyang tatakasan."
  },
  {
    "i": 2090,
    "b": 1,
    "c": 221,
    "r": 221,
    "o": 14,
    "t": "At kung magtangka ang sinoman sa kaniyang kapuwa, na pumatay na may daya, ay alisin mo siya sa aking dambana, upang patayin."
  },
  {
    "i": 2091,
    "b": 1,
    "c": 221,
    "r": 221,
    "o": 15,
    "t": "At ang sumakit sa kaniyang ama o sa kaniyang ina, ay papataying walang pagsala."
  },
  {
    "i": 2092,
    "b": 1,
    "c": 221,
    "r": 221,
    "o": 16,
    "t": "At ang magnakaw ng isang tao, at ipagbili, o masumpungan sa kaniyang kamay, ay papataying walang pagsala."
  },
  {
    "i": 2093,
    "b": 1,
    "c": 221,
    "r": 221,
    "o": 17,
    "t": "At ang lumait sa kaniyang ama, o sa kaniyang ina, ay papataying walang pagsala."
  },
  {
    "i": 2094,
    "b": 1,
    "c": 221,
    "r": 221,
    "o": 18,
    "t": "At kung may magbabag, at saktan ng isa ang isa, ng bato, o ng kaniyang suntok, at hindi mamatay, kundi mahiga lamang sa banig:"
  },
  {
    "i": 2095,
    "b": 1,
    "c": 221,
    "r": 221,
    "o": 19,
    "t": "Kung makabangon uli, at makalakad sa tulong ng kaniyang tungkod, ay ligtas nga yaong sumakit sa kaniya; pagbabayaran lamang niya ang panahong nasayang, at kaniyang pagagalinging maigi."
  },
  {
    "i": 2096,
    "b": 1,
    "c": 221,
    "r": 221,
    "o": 20,
    "t": "At kung saktan ng sinoman ang kaniyang aliping lalake o babae, ng tungkod at mamatay sa kaniyang kamay; ay parurusahan siyang walang pagsala."
  },
  {
    "i": 2097,
    "b": 1,
    "c": 221,
    "r": 221,
    "o": 21,
    "t": "Gayon ma'y kung tumagal ng isang araw o dalawa, ay hindi siya parurusahan: sapagka't siya'y kaniyang salapi."
  },
  {
    "i": 2098,
    "b": 1,
    "c": 221,
    "r": 221,
    "o": 22,
    "t": "At kung may magbabag, at makasakit ng isang babaing buntis, na ano pa't makunan, at gayon ma'y walang karamdamang sumunod: ay tunay na papagbabayarin siya, ayon sa iatang sa kaniya ng asawa ng babae; at siya'y magbabayad ng ayon sa ipasiya ng mga hukom."
  },
  {
    "i": 2099,
    "b": 1,
    "c": 221,
    "r": 221,
    "o": 23,
    "t": "Datapuwa't kung may anomang karamdamang sumunod, magbabayad ka nga ng buhay kung buhay,"
  }
]
