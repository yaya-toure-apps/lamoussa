[
  {
    "i": 5200,
    "b": 4,
    "c": 510,
    "r": 510,
    "o": 15,
    "t": "Ang Panginoon ay nagkaroon lamang ng hilig sa iyong mga magulang na ibigin sila, at kaniyang pinili ang kanilang binhi pagkamatay nila, sa makatuwid baga'y kayo, sa lahat ng mga bayan na gaya ng nakikita sa araw na ito."
  },
  {
    "i": 5201,
    "b": 4,
    "c": 510,
    "r": 510,
    "o": 16,
    "t": "Tuliin nga ninyo ang balat ng inyong puso, at huwag ninyong papagmatigasin ang inyong ulo."
  },
  {
    "i": 5202,
    "b": 4,
    "c": 510,
    "r": 510,
    "o": 17,
    "t": "Sapagka't ang Panginoon ninyong Dios, ay siyang Dios ng mga dios, at Panginoon ng mga panginoon, siyang dakilang Dios, siyang makapangyarihan at siyang kakilakilabot, na hindi nagtatangi ng tao ni tumatanggap ng suhol."
  },
  {
    "i": 5203,
    "b": 4,
    "c": 510,
    "r": 510,
    "o": 18,
    "t": "Kaniyang hinahatulan ng matuwid ang ulila at babaing bao, at iniibig ang taga ibang lupa, na binibigyan niya ng pagkain at kasuutan."
  },
  {
    "i": 5204,
    "b": 4,
    "c": 510,
    "r": 510,
    "o": 19,
    "t": "Ibigin nga ninyo ang taga ibang lupa: sapagka't kayo'y naging taga ibang lupa sa lupain ng Egipto."
  },
  {
    "i": 5205,
    "b": 4,
    "c": 510,
    "r": 510,
    "o": 20,
    "t": "Katatakutan mo ang Panginoon mong Dios; sa kaniya'y maglilingkod ka, at sa kaniya'y lalakip ka, at sa pamamagitan ng kaniyang pangalan susumpa ka."
  },
  {
    "i": 5206,
    "b": 4,
    "c": 510,
    "r": 510,
    "o": 21,
    "t": "Siya ang iyong kapurihan, at siya ang iyong Dios, na iginawa ka niya nitong mga dakila at kakilakilabot na mga bagay, na nakita ng iyong mga mata."
  },
  {
    "i": 5207,
    "b": 4,
    "c": 510,
    "r": 510,
    "o": 22,
    "t": "Ang iyong mga magulang ay lumusong sa Egipto na may pitong pung tao; at ngayo'y ginawa ka ng Panginoon mong Dios na gaya ng mga bituin sa langit ang dami."
  },
  {
    "i": 5208,
    "b": 4,
    "c": 511,
    "r": 511,
    "o": 1,
    "t": "Kaya't iyong iibigin ang Panginoon mong Dios, at iyong susundin ang kaniyang bilin, at ang kaniyang mga palatuntunan, at ang kaniyang mga kahatulan, at ang kaniyang mga utos kailan man."
  },
  {
    "i": 5209,
    "b": 4,
    "c": 511,
    "r": 511,
    "o": 2,
    "t": "At talastasin ninyo sa araw na ito: sapagka't hindi ko sinasalita sa inyong mga anak na hindi nangakakilala, at hindi nangakakita ng parusa ng Panginoon ninyong Dios ng kaniyang kadakilaan, ng kaniyang makapangyarihang kamay at ng kaniyang unat na bisig,"
  },
  {
    "i": 5210,
    "b": 4,
    "c": 511,
    "r": 511,
    "o": 3,
    "t": "At ng kaniyang mga tanda, at ng kaniyang mga gawa, na kaniyang ginawa sa gitna ng Egipto kay Faraon na hari sa Egipto, at sa kaniyang buong lupain;"
  },
  {
    "i": 5211,
    "b": 4,
    "c": 511,
    "r": 511,
    "o": 4,
    "t": "At ang kaniyang ginawa sa hukbo ng Egipto, sa kanilang mga kabayo, at sa kanilang mga karo; kung paanong tinakpan niya sila ng tubig ng Dagat na Mapula nang kanilang habulin kayo, at kung paanong nilipol sila ng Panginoon sa araw na ito;"
  },
  {
    "i": 5212,
    "b": 4,
    "c": 511,
    "r": 511,
    "o": 5,
    "t": "At kung ano ang kaniyang ginawa sa inyo sa ilang hanggang sa dumating kayo sa dakong ito;"
  },
  {
    "i": 5213,
    "b": 4,
    "c": 511,
    "r": 511,
    "o": 6,
    "t": "At kung ano ang kaniyang ginawa kay Dathan at kay Abiram, na mga anak ni Eliab, na anak ni Ruben; kung paanong ibinuka ng lupa ang kaniyang bibig, at nilamon sila, at ang kanilang mga sangbahayan, at ang kanilang mga tolda, at bawa't bagay na may buhay na sa kanila'y sumusunod sa gitna ng buong Israel:"
  },
  {
    "i": 5214,
    "b": 4,
    "c": 511,
    "r": 511,
    "o": 7,
    "t": "Nguni't nakita ng inyong mga mata ang lahat ng dakilang gawa ng Panginoon na kaniyang ginawa."
  },
  {
    "i": 5215,
    "b": 4,
    "c": 511,
    "r": 511,
    "o": 8,
    "t": "Kaya't inyong susundin ang buong utos na aking iniuutos sa inyo sa araw na ito, upang kayo'y lumakas at kayo'y pumasok at ariin ninyo ang lupain, na inyong tatawirin upang ariin;"
  },
  {
    "i": 5216,
    "b": 4,
    "c": 511,
    "r": 511,
    "o": 9,
    "t": "At upang inyong maparami ang inyong mga araw sa ibabaw ng lupain na isinumpa ng Panginoon sa inyong mga magulang na ibibigay sa kanila at sa kanilang binhi na lupaing binubukalan ng gatas at pulot."
  },
  {
    "i": 5217,
    "b": 4,
    "c": 511,
    "r": 511,
    "o": 10,
    "t": "Sapagka't ang lupain na iyong pinaroroonan upang ariin, ay hindi gaya ng lupain ng Egipto, na inyong pinanggalingan, na doo'y nagtatanim ka ng iyong binhi, at iyong dinidilig ng iyong paa, na parang taniman ng mga gulay;"
  },
  {
    "i": 5218,
    "b": 4,
    "c": 511,
    "r": 511,
    "o": 11,
    "t": "Kundi ang lupain, na inyong tatawirin upang ariin, ay lupaing maburol at malibis, at dinidilig ng tubig ng ulan sa langit:"
  },
  {
    "i": 5219,
    "b": 4,
    "c": 511,
    "r": 511,
    "o": 12,
    "t": "Lupaing inaalagaan ng Panginoon mong Dios, at ang mga mata ng Panginoon mong Dios ay nandoong lagi, mula sa pasimula ng taon hanggang sa katapusan ng taon."
  },
  {
    "i": 5220,
    "b": 4,
    "c": 511,
    "r": 511,
    "o": 13,
    "t": "At mangyayari, na kung inyong didingging maigi ang aking mga utos na aking iniuutos sa inyo sa araw na ito, na ibigin ang Panginoon ninyong Dios at siya'y paglingkuran ng buo ninyong puso, at ang buo ninyong kaluluwa,"
  },
  {
    "i": 5221,
    "b": 4,
    "c": 511,
    "r": 511,
    "o": 14,
    "t": "Ay ibibigay ko ang ulan ng inyong lupain sa kaniyang kapanahunan, ang una at huling ulan upang iyong makamalig ang iyong trigo, at ang iyong alak, at ang iyong langis."
  },
  {
    "i": 5222,
    "b": 4,
    "c": 511,
    "r": 511,
    "o": 15,
    "t": "At aking bibigyan ng damo ang iyong mga hayop sa iyong mga bukid, at ikaw ay kakain at mabubusog."
  },
  {
    "i": 5223,
    "b": 4,
    "c": 511,
    "r": 511,
    "o": 16,
    "t": "Mangagingat kayo, baka ang inyong puso ay madaya, at kayo'y maligaw, at maglingkod sa ibang mga dios, at sumamba sa kanila;"
  },
  {
    "i": 5224,
    "b": 4,
    "c": 511,
    "r": 511,
    "o": 17,
    "t": "At ang galit ng Panginoon ay magalab laban sa inyo, at kaniyang sarhan ang langit, upang huwag magkaroon ng ulan, at ang lupa'y huwag magbigay ng kaniyang bunga; at kayo'y malipol na madali sa mabuting lupain na ibinibigay sa inyo ng Panginoon."
  },
  {
    "i": 5225,
    "b": 4,
    "c": 511,
    "r": 511,
    "o": 18,
    "t": "Kaya't inyong ilalagak itong aking mga salita sa inyong puso, at sa inyong kaluluwa; at inyong itatali na pinakatanda sa inyong kamay at magiging pinakatali sa inyong noo."
  },
  {
    "i": 5226,
    "b": 4,
    "c": 511,
    "r": 511,
    "o": 19,
    "t": "At inyong ituturo sa inyong mga anak, na inyong sasalitain sa kanila, pagka ikaw ay nauupo sa iyong bahay, at pagka ikaw ay lumalakad sa daan, at pagka ikaw ay nahihiga, at pagka ikaw ay bumabangon."
  },
  {
    "i": 5227,
    "b": 4,
    "c": 511,
    "r": 511,
    "o": 20,
    "t": "At iyong isusulat sa itaas ng pintuan ng iyong bahay, at sa iyong mga pintuang-daan:"
  },
  {
    "i": 5228,
    "b": 4,
    "c": 511,
    "r": 511,
    "o": 21,
    "t": "Upang ang inyong mga araw ay dumami at ang mga araw ng inyong mga anak, sa lupain na isinumpa ng Panginoon sa inyong mga magulang na ibibigay sa kanila, gaya ng mga araw ng langit sa ibabaw ng lupa."
  },
  {
    "i": 5229,
    "b": 4,
    "c": 511,
    "r": 511,
    "o": 22,
    "t": "Sapagka't kung inyong susunding masikap ang buong utos na ito na aking iniuutos sa inyo upang gawin, na ibigin ang Panginoon ninyong Dios, lumakad sa lahat ng kaniyang daan, at makilakip sa kaniya:"
  },
  {
    "i": 5230,
    "b": 4,
    "c": 511,
    "r": 511,
    "o": 23,
    "t": "Ay palalayasin nga ng Panginoon ang lahat ng mga bansang ito sa harap ninyo, at kayo'y magaari ng mga bansang lalong malaki at lalong makapangyarihan kay sa inyo."
  },
  {
    "i": 5231,
    "b": 4,
    "c": 511,
    "r": 511,
    "o": 24,
    "t": "Bawa't dakong tutuntungan ng talampakan ng inyong paa ay magiging inyo: mula sa ilang, at sa Libano, mula sa ilog, sa ilog Eufrates, hanggang sa dagat kalunuran ay magiging inyong hangganan."
  },
  {
    "i": 5232,
    "b": 4,
    "c": 511,
    "r": 511,
    "o": 25,
    "t": "Walang lalaking makatatayo sa harap ninyo: sisidlan ng Panginoon ninyong Dios ng takot sa inyo at ng sindak sa inyo sa ibabaw ng buong lupain na inyong tutuntungan, gaya ng kaniyang sinalita sa inyo."
  },
  {
    "i": 5233,
    "b": 4,
    "c": 511,
    "r": 511,
    "o": 26,
    "t": "Narito, inilalagay ko sa harap ninyo sa araw na ito ang pagpapala at ang sumpa;"
  },
  {
    "i": 5234,
    "b": 4,
    "c": 511,
    "r": 511,
    "o": 27,
    "t": "Ang pagpapala, kung inyong didinggin ang mga utos ng Panginoon ninyong Dios, na aking iniutos sa inyo sa araw na ito;"
  },
  {
    "i": 5235,
    "b": 4,
    "c": 511,
    "r": 511,
    "o": 28,
    "t": "At ang sumpa, kung hindi ninyo didinggin ang mga utos ng Panginoon ninyong Dios, kundi kayo lilihis sa daan na aking iniuutos sa inyo sa araw na ito, upang sumunod sa ibang mga dios, na hindi ninyo nangakilala."
  },
  {
    "i": 5236,
    "b": 4,
    "c": 511,
    "r": 511,
    "o": 29,
    "t": "At mangyayari, na pagka ikaw ay ipapasok ng Panginoon mong Dios sa lupain na iyong pinaroroonan upang ariin, na iyong ilalagay ang pagpapala sa bundok ng Gerizim, at ang sumpa sa bundok ng Ebal."
  },
  {
    "i": 5237,
    "b": 4,
    "c": 511,
    "r": 511,
    "o": 30,
    "t": "Di ba sila'y nasa dako pa roon ng Jordan, sa dakong nilulubugan ng araw, sa lupain ng mga Cananeo na tumatahan sa Araba, sa tapat ng Gilgal na kasiping ng mga encina sa More?"
  },
  {
    "i": 5238,
    "b": 4,
    "c": 511,
    "r": 511,
    "o": 31,
    "t": "Sapagka't kayo'y tatawid sa Jordan upang inyong pasukin na ariin ang lupain na ibinibigay sa inyo ng Panginoon ninyong Dios, at inyong aariin, at tatahan kayo roon."
  },
  {
    "i": 5239,
    "b": 4,
    "c": 511,
    "r": 511,
    "o": 32,
    "t": "At inyong isasagawa ang lahat ng mga palatuntunan at mga kahatulan na aking iginagawad sa inyo sa araw na ito."
  },
  {
    "i": 5240,
    "b": 4,
    "c": 512,
    "r": 512,
    "o": 1,
    "t": "Ito ang mga palatuntunan at mga kahatulan na inyong isasagawa sa lupain na ibinibigay sa iyo ng Panginoon, ng Dios ng iyong mga magulang upang ariin, sa lahat ng mga araw na inyong ikabubuhay sa ibabaw ng lupa."
  },
  {
    "i": 5241,
    "b": 4,
    "c": 512,
    "r": 512,
    "o": 2,
    "t": "Tunay na gigibain ninyo ang lahat ng mga dako, na pinaglilingkuran sa kanilang dios ng mga bansang inyong aariin, sa ibabaw ng matataas na bundok, at sa ibabaw ng mga burol, at sa lilim ng bawa't punong kahoy na sariwa:"
  },
  {
    "i": 5242,
    "b": 4,
    "c": 512,
    "r": 512,
    "o": 3,
    "t": "At iyong iwawasak ang kanilang mga dambana, at inyong pagpuputol-putulin ang kanilang mga haliging pinakaalaala, at susunugin ang kanilang mga Asera sa apoy; at inyong ibubuwal ang mga larawang inanyuan na kanilang mga dios; at inyong papawiin ang kanilang pangalan sa dakong yaon."
  },
  {
    "i": 5243,
    "b": 4,
    "c": 512,
    "r": 512,
    "o": 4,
    "t": "Huwag kayong gagawa ng ganito sa Panginoon ninyong Dios."
  },
  {
    "i": 5244,
    "b": 4,
    "c": 512,
    "r": 512,
    "o": 5,
    "t": "Kundi sa dakong pipiliin ng Panginoon ninyong Dios sa lahat ng inyong mga lipi na paglalagyan ng kaniyang pangalan, sa makatuwid baga'y sa kaniyang tahanan ay inyong hahanapin, at doon kayo paroroon:"
  },
  {
    "i": 5245,
    "b": 4,
    "c": 512,
    "r": 512,
    "o": 6,
    "t": "At doon ninyo dadalhin ang inyong mga handog na susunugin, at ang inyong mga hain, at ang inyong mga ikasangpung bahagi, at ang handog na itataas ng inyong kamay, at ang inyong mga panata, at ang inyong mga kusang handog, at ang mga panganay sa inyong mga bakahan at sa inyong mga kawan:"
  },
  {
    "i": 5246,
    "b": 4,
    "c": 512,
    "r": 512,
    "o": 7,
    "t": "At doon kayo kakain sa harap ng Panginoon ninyong Dios, at kayo'y mangagagalak sa lahat na kalagyan ng inyong kamay, kayo at ang inyong mga sangbahayan kung saan ka pinagpala ng Panginoon mong Dios."
  },
  {
    "i": 5247,
    "b": 4,
    "c": 512,
    "r": 512,
    "o": 8,
    "t": "Huwag ninyong gagawin ang ayon sa lahat ng mga bagay na ating ginagawa dito sa araw na ito, na ang magalingin ng bawa't isa sa kaniyang paningin;"
  },
  {
    "i": 5248,
    "b": 4,
    "c": 512,
    "r": 512,
    "o": 9,
    "t": "Sapagka't hindi pa kayo nakararating sa kapahingahan at sa mana, na ibinibigay sa iyo ng Panginoon ninyong Dios."
  },
  {
    "i": 5249,
    "b": 4,
    "c": 512,
    "r": 512,
    "o": 10,
    "t": "Datapuwa't pagtawid ninyo ng Jordan, at pagtahan sa lupain na ipinamamana sa inyo ng Panginoon ninyong Dios, at pagkabigay niya sa inyo ng kapahingahan sa lahat ng inyong mga kaaway sa palibot, na ano pa't kayo'y tumahang tiwasay;"
  },
  {
    "i": 5250,
    "b": 4,
    "c": 512,
    "r": 512,
    "o": 11,
    "t": "Ay mangyayari nga, na ang dakong pipiliin ng Panginoon ninyong Dios na patatahanan sa kaniyang pangalan ay doon ninyo dadalhin ang lahat na aking iniuutos sa inyo; ang inyong mga handog na susunugin, at ang inyong mga hain, ang inyong mga ikasangpung bahagi, at ang handog na itataas ng inyong kamay, at ang lahat ng inyong piling panata na inyong ipinananata sa Panginoon:"
  },
  {
    "i": 5251,
    "b": 4,
    "c": 512,
    "r": 512,
    "o": 12,
    "t": "At kayo'y magagalak sa harap ng Panginoon ninyong Dios, kayo at ang inyong mga anak na lalake at babae, at ang inyong mga aliping lalake at babae, at ang Levita na nasa loob ng inyong mga pintuang-daan, sapagka't siya'y walang bahagi ni mana na kasama ninyo."
  },
  {
    "i": 5252,
    "b": 4,
    "c": 512,
    "r": 512,
    "o": 13,
    "t": "Magingat ka na huwag mong ihahandog ang iyong handog na susunugin sa alinmang dakong iyong makikita:"
  },
  {
    "i": 5253,
    "b": 4,
    "c": 512,
    "r": 512,
    "o": 14,
    "t": "Kundi sa dakong pipiliin ng Panginoon sa isa sa iyong mga lipi ay doon mo ihahandog ang iyong mga handog na susunugin, at doon mo gagawin ang lahat na aking iniuutos sa iyo."
  },
  {
    "i": 5254,
    "b": 4,
    "c": 512,
    "r": 512,
    "o": 15,
    "t": "Gayon ma'y makapapatay ka at makakakain ka ng karne sa loob ng lahat ng iyong mga pintuang-daan, ayon sa buong nasa ng iyong kaluluwa, ayon sa pagpapala ng Panginoon mong Dios na kaniyang ibinigay sa iyo: ang marumi at ang malinis ay makakakain niyaon, gaya ng maliit na usa, at gaya ng malaking usa."
  },
  {
    "i": 5255,
    "b": 4,
    "c": 512,
    "r": 512,
    "o": 16,
    "t": "Huwag lamang ninyong kakanin ang dugo; iyong ibubuhos sa lupa na parang tubig."
  },
  {
    "i": 5256,
    "b": 4,
    "c": 512,
    "r": 512,
    "o": 17,
    "t": "Hindi mo makakain sa loob ng iyong mga pintuang-daan ang ikasangpung bahagi ng iyong trigo, o ng iyong alak, o ng iyong langis, o ng mga panganay sa iyong bakahan o sa iyong kawan, ni anoman sa iyong mga panata na iyong ipananata, ni ang iyong mga kusang handog, ni ang handog na itataas ng iyong kamay:"
  },
  {
    "i": 5257,
    "b": 4,
    "c": 512,
    "r": 512,
    "o": 18,
    "t": "Kundi iyong kakanin sa harap ng Panginoon mong Dios sa dakong pipiliin ng Panginoon mong Dios, kakanin mo, at ng iyong anak na lalake at babae, at ng iyong aliping lalake at babae, at ng Levita na nasa loob ng iyong mga pintuang-daan: at kagagalakan mo sa harap ng Panginoon mong Dios, ang lahat ng kalagyan ng iyong kamay."
  },
  {
    "i": 5258,
    "b": 4,
    "c": 512,
    "r": 512,
    "o": 19,
    "t": "Ingatan mong huwag mong pabayaan ang Levita samantalang nabubuhay ka sa iyong lupain."
  },
  {
    "i": 5259,
    "b": 4,
    "c": 512,
    "r": 512,
    "o": 20,
    "t": "Pagka palalakihin ng Panginoon mong Dios ang iyong hangganan, gaya ng kaniyang ipinangako sa iyo, at iyong sasabihin, Ako'y kakain ng karne, sapagka't nasa mong kumain ng karne; ay makakakain ka ng karne, ayon sa buong nasa mo."
  },
  {
    "i": 5260,
    "b": 4,
    "c": 512,
    "r": 512,
    "o": 21,
    "t": "Kung ang dakong pipiliin ng Panginoon mong Dios na paglalagyan ng kaniyang pangalan ay totoong malayo sa iyo, ay papatay ka nga sa iyong bakahan at sa iyong kawan, na ibinigay sa iyo ng Panginoon, gaya ng iniutos ko sa iyo, at makakakain ka sa loob ng iyong mga pintuang-daan, ayon sa buong nasa mo."
  },
  {
    "i": 5261,
    "b": 4,
    "c": 512,
    "r": 512,
    "o": 22,
    "t": "Kung paano ang pagkain sa maliit at malaking usa, ay gayon kakanin; ang marumi at ang malinis ay kapuwang makakakain niyaon."
  },
  {
    "i": 5262,
    "b": 4,
    "c": 512,
    "r": 512,
    "o": 23,
    "t": "Lamang ay pagtibayin mong hindi mo kakanin ang dugo: sapagka't ang dugo ay siyang buhay; at huwag mong kakanin ang buhay na kasama ng laman."
  },
  {
    "i": 5263,
    "b": 4,
    "c": 512,
    "r": 512,
    "o": 24,
    "t": "Huwag mong kakanin yaon; iyong ibubuhos sa ibabaw ng lupa na parang tubig."
  },
  {
    "i": 5264,
    "b": 4,
    "c": 512,
    "r": 512,
    "o": 25,
    "t": "Huwag mong kakanin yaon; upang ikabuti mo, at ng iyong mga anak pagkamatay mo, kung iyong gagawin ang matuwid sa paningin ng Panginoon."
  },
  {
    "i": 5265,
    "b": 4,
    "c": 512,
    "r": 512,
    "o": 26,
    "t": "Ang iyo lamang mga itinalagang bagay na tinatangkilik mo, at ang iyong mga panata, ang iyong dadalhin, at yayaon ka sa dakong pipiliin ng Panginoon:"
  },
  {
    "i": 5266,
    "b": 4,
    "c": 512,
    "r": 512,
    "o": 27,
    "t": "At iyong ihahandog ang iyong mga handog na susunugin, ang laman at ang dugo, sa ibabaw ng dambana ng Panginoon mong Dios: at ang dugo ng iyong mga hain ay ibubuhos sa ibabaw ng dambana ng Panginoon mong Dios; at iyong kakanin ang karne."
  },
  {
    "i": 5267,
    "b": 4,
    "c": 512,
    "r": 512,
    "o": 28,
    "t": "Iyong sundin at dinggin ang lahat ng mga salitang ito na iniuutos ko sa iyo, upang magpakailan man ay ikabuti mo, at ng iyong mga anak pagkamatay mo, pagka iyong ginawa ang mabuti at matuwid sa paningin ng Panginoon mong Dios."
  },
  {
    "i": 5268,
    "b": 4,
    "c": 512,
    "r": 512,
    "o": 29,
    "t": "Pagka naihiwalay ng Panginoon mong Dios sa harap mo, ang mga bansa na iyong pinapasok upang ariin, at iyong halinhan sila, at nakatahan ka sa kanilang lupain,"
  },
  {
    "i": 5269,
    "b": 4,
    "c": 512,
    "r": 512,
    "o": 30,
    "t": "Ay magingat ka na huwag masilong sumunod sa kanila, pagkatapos na sila'y malipol sa harap mo; at huwag kang magusisa ng tungkol sa kanilang mga dios, na magsabi, Paanong naglilingkod ang mga bansang ito sa kanilang mga dios? na gayon din ang gagawin ko."
  },
  {
    "i": 5270,
    "b": 4,
    "c": 512,
    "r": 512,
    "o": 31,
    "t": "Huwag mong gagawing gayon sa Panginoon mong Dios: sapagka't bawa't karumaldumal sa Panginoon, na kaniyang kinapopootan, ay kanilang ginagawa sa kanilang mga dios; sapagka't pati ng kanilang mga anak na lalake at babae ay kanilang sinusunog sa apoy sa kanilang mga dios."
  },
  {
    "i": 5271,
    "b": 4,
    "c": 513,
    "r": 513,
    "o": 1,
    "t": "Kung may bumangon sa gitna mo na isang manghuhula, o isang mapanaginipin ng mga panaginip, at kaniyang bigyan ka ng isang tanda o kababalaghan,"
  },
  {
    "i": 5272,
    "b": 4,
    "c": 513,
    "r": 513,
    "o": 2,
    "t": "At ang tanda o ang kababalaghan ay mangyari, na kaniyang pagsalitaan ka, na sabihin, Sumunod tayo sa ibang mga dios, na hindi mo nakikilala, at ating paglingkuran sila;"
  },
  {
    "i": 5273,
    "b": 4,
    "c": 513,
    "r": 513,
    "o": 3,
    "t": "Ay huwag mong didinggin ang mga salita ng manghuhulang yaon, o ng mapanaginiping yaon ng mga panaginip: sapagka't sinusubok kayo ng Panginoon ninyong Dios, upang maalaman kung iniibig ninyo ang Panginoon ninyong Dios ng inyong buong puso at ng inyong buong kaluluwa."
  },
  {
    "i": 5274,
    "b": 4,
    "c": 513,
    "r": 513,
    "o": 4,
    "t": "Kayo'y lalakad ayon sa Panginoon ninyong Dios, at matatakot sa kaniya, at gaganap ng kaniyang mga utos, at susunod sa kaniyang tinig at maglilingkod sa kaniya at lalakip sa kaniya."
  },
  {
    "i": 5275,
    "b": 4,
    "c": 513,
    "r": 513,
    "o": 5,
    "t": "At ang manghuhulang yaon o ang mapanaginiping yaon ng mga panaginip, ay papatayin, sapagka't siya'y nagsalita ng panghihimagsik laban sa Panginoon ninyong Dios na naglabas sa inyo sa lupain ng Egipto, at tumubos sa iyo sa bahay ng pagkaalipin, upang iligaw ka sa daan na iniutos sa iyong lakaran mo ng Panginoon mong Dios. Ganito mo aalisin ang kasamaan sa gitna mo."
  },
  {
    "i": 5276,
    "b": 4,
    "c": 513,
    "r": 513,
    "o": 6,
    "t": "Kung ang inyong kapatid na lalake, na anak ng iyong ina, o ang iyong anak na lalake o babae, o ang asawa ng iyong sinapupunan, o ang iyong kaibigan, na parang iyong sariling kaluluwa, ay humimok sa iyo ng lihim, na magsabi, Tayo'y yumaon at maglingkod sa ibang mga dios, na hindi mo nakilala, ninyo o ng iyong mga magulang;"
  },
  {
    "i": 5277,
    "b": 4,
    "c": 513,
    "r": 513,
    "o": 7,
    "t": "Sa mga dios ng mga bayan na nasa palibot ninyo na malapit sa iyo, o malayo sa iyo, mula sa isang dulo ng lupa hanggang sa kabilang dulo ng lupa;"
  },
  {
    "i": 5278,
    "b": 4,
    "c": 513,
    "r": 513,
    "o": 8,
    "t": "Ay huwag mong papayagan siya ni didinggin siya; ni huwag mong kahahabagan siya ng iyong mata, ni patatawarin, ni ikukubli:"
  },
  {
    "i": 5279,
    "b": 4,
    "c": 513,
    "r": 513,
    "o": 9,
    "t": "Kundi papatayin mo nga; ang iyong kamay ang mangunguna sa kaniya upang patayin siya, at pagkatapos ay ang kamay ng buong bayan."
  },
  {
    "i": 5280,
    "b": 4,
    "c": 513,
    "r": 513,
    "o": 10,
    "t": "At iyong babatuhin siya ng mga bato upang siya'y mamatay, sapagka't kaniyang pinagsikapang ihiwalay ka sa Panginoon mong Dios, na naglabas sa iyo sa lupain ng Egipto, sa bahay ng pagkaalipin."
  },
  {
    "i": 5281,
    "b": 4,
    "c": 513,
    "r": 513,
    "o": 11,
    "t": "At maririnig ng buong Israel, at matatakot, at hindi na gagawa ng anomang kasamaan pa na gaya nito sa gitna mo."
  },
  {
    "i": 5282,
    "b": 4,
    "c": 513,
    "r": 513,
    "o": 12,
    "t": "Kung iyong maririnig saysayin ang tungkol sa isa sa iyong mga bayan, na ibinibigay sa iyo ng Panginoon mong Dios upang tumahan ka roon, na sasabihin."
  },
  {
    "i": 5283,
    "b": 4,
    "c": 513,
    "r": 513,
    "o": 13,
    "t": "Ilang hamak na tao ay nagsialis sa gitna mo, at iniligaw ang mga nananahan sa kanilang bayan, na sinasabi, Tayo'y yumaon at maglingkod sa ibang mga dios, na hindi ninyo nangakilala;"
  },
  {
    "i": 5284,
    "b": 4,
    "c": 513,
    "r": 513,
    "o": 14,
    "t": "Ay iyo ngang sisiyasatin at uusisain, at itatanong na mainam; at, narito, kung magkatotoo at ang bagay ay tunay, na nagawa sa gitna mo ang gayong karumaldumal;"
  },
  {
    "i": 5285,
    "b": 4,
    "c": 513,
    "r": 513,
    "o": 15,
    "t": "Iyo ngang susugatan ng talim ng tabak, ang mga nananahan sa bayang yaon, na iyong lubos na lilipulin, at ang lahat na nandoon at ang mga hayop doon ay iyong lilipulin ng talim ng tabak."
  },
  {
    "i": 5286,
    "b": 4,
    "c": 513,
    "r": 513,
    "o": 16,
    "t": "At iyong titipunin ang buong nasamsam doon, sa gitna ng lansangan niyaon, at iyong susunugin sa apoy ang bayan, at ang buong nasamsam doon, na bawa't putol, ay sa Panginoon mong Dios; at magiging isang bunton ng dumi magpakailan man; hindi na muling matatayo."
  },
  {
    "i": 5287,
    "b": 4,
    "c": 513,
    "r": 513,
    "o": 17,
    "t": "At huwag kang magsasagi ng bagay na itinalaga sa iyong kamay: upang talikdan ng Panginoon ang kabagsikan ng kaniyang galit, at pagpakitaan ka niya ng kaawaan, at mahabag sa iyo at paramihin ka, na gaya ng isinumpa niya sa iyong mga magulang;"
  },
  {
    "i": 5288,
    "b": 4,
    "c": 513,
    "r": 513,
    "o": 18,
    "t": "Pagka iyong didinggin ang tinig ng Panginoon mong Dios, na iyong gaganapin ang lahat ng kaniyang mga utos na aking iniuutos sa iyo sa araw na ito, na iyong gagawin ang matuwid sa paningin ng Panginoon mong Dios."
  },
  { "i": 5289, "b": 4, "c": 513, "r": 513, "o": 19, "t": null },
  {
    "i": 5290,
    "b": 4,
    "c": 514,
    "r": 514,
    "o": 1,
    "t": "Kayo'y mga anak ng Panginoon ninyong Dios: huwag kayong magkukudlit, ni magpapakakalbo sa pagitan ng inyong mga mata, ng dahil sa patay."
  },
  {
    "i": 5291,
    "b": 4,
    "c": 514,
    "r": 514,
    "o": 2,
    "t": "Sapagka't ikaw ay isang banal na bayan sa Panginoon mong Dios, at ikaw ay pinili ng Panginoon upang maging bayan sa kaniyang sariling pag-aari, na higit sa lahat ng mga bayan na nasa ibabaw ng balat ng lupa."
  },
  {
    "i": 5292,
    "b": 4,
    "c": 514,
    "r": 514,
    "o": 3,
    "t": "Huwag kang kakain ng anomang karumaldumal na bagay."
  },
  {
    "i": 5293,
    "b": 4,
    "c": 514,
    "r": 514,
    "o": 4,
    "t": "Ito ang mga hayop na inyong makakain: ang baka, ang tupa, at ang kambing,"
  },
  {
    "i": 5294,
    "b": 4,
    "c": 514,
    "r": 514,
    "o": 5,
    "t": "Ang malaking usa, at ang maliit na usa, at ang lalaking usa, at ang mabangis na kambing, at ang pigargo, at ang antilope, at ang gamuza."
  },
  {
    "i": 5295,
    "b": 4,
    "c": 514,
    "r": 514,
    "o": 6,
    "t": "At bawa't hayop na may hati ang paa, at baak, at ngumunguya sa mga hayop, ay inyong makakain."
  },
  {
    "i": 5296,
    "b": 4,
    "c": 514,
    "r": 514,
    "o": 7,
    "t": "Gayon ma'y ang mga ito ay hindi kakanin sa mga ngumunguya, o sa baak ang paa: ang kamelyo, at ang liebre, at ang coneho, sapagka't sila'y ngumunguya, nguni't walang hati ang paa; mga marumi sa inyo;"
  },
  {
    "i": 5297,
    "b": 4,
    "c": 514,
    "r": 514,
    "o": 8,
    "t": "At ang baboy, sapagka't may hating paa, nguni't hindi ngumunguya, ito'y marumi sa inyo: ang laman nila'y huwag ninyong kakanin, at ang kanilang bangkay ay huwag hihipuin."
  },
  {
    "i": 5298,
    "b": 4,
    "c": 514,
    "r": 514,
    "o": 9,
    "t": "At ang mga ito'y inyong makakain sa lahat ng nasa tubig: anomang may mga kaliskis at mga palikpik, ay inyong makakain:"
  },
  {
    "i": 5299,
    "b": 4,
    "c": 514,
    "r": 514,
    "o": 10,
    "t": "At anomang walang kaliskis at palikpik, ay huwag ninyong kakanin; marumi nga ito sa inyo."
  }
]
