[
  {
    "i": 9100,
    "b": 10,
    "c": 1110,
    "r": 1110,
    "o": 21,
    "t": "At ang lahat na sisidlang inuman ng haring Salomon ay ginto, at ang lahat na sisidlan sa bahay na kahoy sa gubat ng Libano ay taganas na ginto: walang pilak; hindi mahalaga ito sa mga kaarawan ni Salomon."
  },
  {
    "i": 9101,
    "b": 10,
    "c": 1110,
    "r": 1110,
    "o": 22,
    "t": "Sapagka't ang hari ay mayroon sa dagat ng mga sasakyan na yari sa Tharsis na kasama ng mga sasakyang dagat ni Hiram: minsan sa bawa't tatlong taon ay nanggagaling ang mga sasakyang dagat na yari sa Tharsis, na nagdadala ng ginto, at pilak, at garing, at mga unggoy, at mga pabo real."
  },
  {
    "i": 9102,
    "b": 10,
    "c": 1110,
    "r": 1110,
    "o": 23,
    "t": "Sa gayo'y ang haring Salomon ay humigit sa lahat ng mga hari sa lupa sa kayamanan at sa karunungan."
  },
  {
    "i": 9103,
    "b": 10,
    "c": 1110,
    "r": 1110,
    "o": 24,
    "t": "At hinanap ng buong lupa ang harapan ni Salomon, upang makinig ng kaniyang karunungan, na inilagay ng Dios sa kaniyang puso."
  },
  {
    "i": 9104,
    "b": 10,
    "c": 1110,
    "r": 1110,
    "o": 25,
    "t": "At sila'y nagsipagdala bawa't isa ng kanikaniyang kaloob, na mga sisidlang pilak, at mga sisidlang ginto, at damit, at sandata, at mga espesia, mga kabayo, at mga mula, na sanggayon taontaon."
  },
  {
    "i": 9105,
    "b": 10,
    "c": 1110,
    "r": 1110,
    "o": 26,
    "t": "At pinisan ni Salomon ang mga karo, at ang mga mangangabayo: at siya'y may isang libo't apat na raang karo, at labing dalawang libong mangangabayo, na kaniyang inilagay sa mga bayan ng mga karo, at kasama ng hari sa Jerusalem."
  },
  {
    "i": 9106,
    "b": 10,
    "c": 1110,
    "r": 1110,
    "o": 27,
    "t": "At ginawa ng hari na maging gaya ng mga bato ang pilak sa Jerusalem, at ang mga sedro, ay ginawa niyang maging gaya ng mga puno ng sikomoro na nasa mababang lupa dahil sa kasaganaan."
  },
  {
    "i": 9107,
    "b": 10,
    "c": 1110,
    "r": 1110,
    "o": 28,
    "t": "At ang mga kabayo na tinatangkilik ni Salomon ay inilabas sa Egipto: at ang mga mangangalakal ng hari ay nagsitanggap ng kawan ng mga yaon, bawa't kawan ay sa halaga."
  },
  {
    "i": 9108,
    "b": 10,
    "c": 1110,
    "r": 1110,
    "o": 29,
    "t": "At kanilang isinasampa at inilalabas sa Egipto ang isang karo sa halagang anim na raang siklong pilak, at ang isang kabayo, ay sa isang daan at limangpu: at gayon sa lahat ng mga hari sa mga Hetheo, at sa mga hari sa Siria ay kanilang inilabas sa pamamagitan nila."
  },
  {
    "i": 9109,
    "b": 10,
    "c": 1111,
    "r": 1111,
    "o": 1,
    "t": "Ang haring Salomon nga ay sumisinta sa maraming babaing taga ibang lupa na pati sa anak ni Faraon, mga babaing Moabita, Ammonita, Idumea, Sidonia, at Hethea;"
  },
  {
    "i": 9110,
    "b": 10,
    "c": 1111,
    "r": 1111,
    "o": 2,
    "t": "Sa mga bansa na sinabi ng Panginoon sa mga anak ni Israel: Kayo'y huwag makikihalo sa kanila o sila man ay makikihalo sa inyo: sapagka't walang pagsalang kanilang ililigaw ang inyong puso sa pagsunod sa kanilang mga dios: nasabid si Salomon sa mga ito sa pagsinta."
  },
  {
    "i": 9111,
    "b": 10,
    "c": 1111,
    "r": 1111,
    "o": 3,
    "t": "At siya'y nagkaroon ng pitong daang asawa, na mga prinsesa, at tatlong daang babae: at iniligaw ng kaniyang mga asawa ang kaniyang puso."
  },
  {
    "i": 9112,
    "b": 10,
    "c": 1111,
    "r": 1111,
    "o": 4,
    "t": "Sapagka't nangyari, nang si Salomon ay matanda na, iniligaw ng kaniyang mga asawa ang kaniyang puso sa ibang mga dios: at ang kaniyang puso ay hindi naging sakdal sa Panginoon niyang Dios, na gaya ng puso ni David na kaniyang ama."
  },
  {
    "i": 9113,
    "b": 10,
    "c": 1111,
    "r": 1111,
    "o": 5,
    "t": "Sapagka't si Salomon ay sumunod kay Astaroth, diosa ng mga Sidonio, at kay Milcom, na karumaldumal ng mga Ammonita."
  },
  {
    "i": 9114,
    "b": 10,
    "c": 1111,
    "r": 1111,
    "o": 6,
    "t": "At gumawa si Salomon ng masama sa paningin ng Panginoon, at hindi sumunod na lubos sa Panginoon, na gaya ng ginawa ni David na kaniyang ama."
  },
  {
    "i": 9115,
    "b": 10,
    "c": 1111,
    "r": 1111,
    "o": 7,
    "t": "Nang magkagayo'y ipinagtayo ni Salomon ng mataas na dako si Chemos na karumaldumal ng Moab, sa bundok na nasa tapat ng Jerusalem, at si Moloch na kasuklamsuklam ng mga anak ni Ammon."
  },
  {
    "i": 9116,
    "b": 10,
    "c": 1111,
    "r": 1111,
    "o": 8,
    "t": "At gayon ang ginawa niya sa lahat niyang asawang mga taga ibang lupa, na nagsunog ng mga kamangyan at naghain sa kanikanilang mga dios."
  },
  {
    "i": 9117,
    "b": 10,
    "c": 1111,
    "r": 1111,
    "o": 9,
    "t": "At ang Panginoo'y nagalit kay Salomon, dahil sa ang kaniyang puso ay humiwalay sa Panginoon, sa Dios ng Israel, na napakita sa kaniyang makalawa,"
  },
  {
    "i": 9118,
    "b": 10,
    "c": 1111,
    "r": 1111,
    "o": 10,
    "t": "At siyang nagutos sa kaniya tungkol sa bagay na ito, na siya'y huwag sumunod sa ibang mga dios; nguni't hindi niya iningatan ang iniutos ng Panginoon."
  },
  {
    "i": 9119,
    "b": 10,
    "c": 1111,
    "r": 1111,
    "o": 11,
    "t": "Kaya't sinabi ng Panginoon kay Salomon, Yamang ito'y nagawa mo, at hindi mo iningatan ang aking tipan, at ang aking mga palatuntunan na aking iniutos sa iyo, walang pagsalang aking aagawin ang kaharian sa iyo, at aking ibibigay sa iyong lingkod."
  },
  {
    "i": 9120,
    "b": 10,
    "c": 1111,
    "r": 1111,
    "o": 12,
    "t": "Gayon ma'y sa iyong mga kaarawan ay hindi ko gagawin alangalang kay David na iyong ama: kundi sa kamay ng iyong anak aking aagawin."
  },
  {
    "i": 9121,
    "b": 10,
    "c": 1111,
    "r": 1111,
    "o": 13,
    "t": "Gayon ma'y hindi ko aagawin ang buong kaharian; kundi ibibigay ko ang isang lipi sa iyong anak alangalang kay David na aking lingkod, at alangalang sa Jerusalem na aking pinili."
  },
  {
    "i": 9122,
    "b": 10,
    "c": 1111,
    "r": 1111,
    "o": 14,
    "t": "At ipinagbangon ng Panginoon, si Salomon, ng isang kaaway na si Adad na Idumeo: siya'y sa lahi ng hari sa Edom."
  },
  {
    "i": 9123,
    "b": 10,
    "c": 1111,
    "r": 1111,
    "o": 15,
    "t": "Sapagka't nangyari, nang si David ay nasa Edom, at si Joab na puno ng hukbo ay umahon upang ilibing ang mga patay, at masaktan ang lahat na lalake sa Edom;"
  },
  {
    "i": 9124,
    "b": 10,
    "c": 1111,
    "r": 1111,
    "o": 16,
    "t": "(Sapagka't si Joab at ang buong Israel ay natira roong anim na buwan, hanggang sa kaniyang naihiwalay ang lahat na lalake sa Edom;)"
  },
  {
    "i": 9125,
    "b": 10,
    "c": 1111,
    "r": 1111,
    "o": 17,
    "t": "Na si Adad ay tumakas, siya at ang ilan sa mga Idumeo na kasama niya na mga bataan ng kaniyang ama, upang pumasok sa Egipto, na si Adad noo'y munting bata pa."
  },
  {
    "i": 9126,
    "b": 10,
    "c": 1111,
    "r": 1111,
    "o": 18,
    "t": "At sila'y nagsitindig sa Madian, at naparoon sa Paran; at sila'y nagsipagsama ng mga lalake sa Paran, at sila'y nagsiparoon sa Egipto, kay Faraon na hari sa Egipto; na siyang nagbigay sa kaniya ng bahay, at naghanda sa kaniya ng pagkain, at nagbigay sa kaniya ng lupa."
  },
  {
    "i": 9127,
    "b": 10,
    "c": 1111,
    "r": 1111,
    "o": 19,
    "t": "At si Adad ay nakasumpong ng malaking biyaya sa paningin ni Faraon, na anopa't kaniyang ibinigay na asawa sa kaniya ang kapatid ng kaniyang sariling asawa, ang kapatid ni Thaphenes na reina."
  },
  {
    "i": 9128,
    "b": 10,
    "c": 1111,
    "r": 1111,
    "o": 20,
    "t": "At ipinanganak ng kapatid ni Thaphenes sa kaniya si Genubath, na anak na lalake niya, na inihiwalay sa suso ni Thaphenes sa bahay ni Faraon: at si Genubath ay nasa bahay ni Faraon sa kasamahan ng mga anak ni Faraon."
  },
  {
    "i": 9129,
    "b": 10,
    "c": 1111,
    "r": 1111,
    "o": 21,
    "t": "At nang mabalitaan ni Adad sa Egipto na si David ay natulog na kasama ng kaniyang mga magulang, at si Joab na puno ng hukbo ay namatay, sinabi ni Adad kay Faraon, Payaunin mo ako, upang ako'y makauwi sa aking sariling lupain."
  },
  {
    "i": 9130,
    "b": 10,
    "c": 1111,
    "r": 1111,
    "o": 22,
    "t": "Sinabi nga ni Faraon sa kaniya, Datapuwa't anong ipinagkukulang mo sa akin, na, narito, ikaw ay nagsisikap na umuwi sa iyong sariling lupain? At siya'y sumagot: Wala: gayon ma'y isinasamo ko sa iyo na payaunin mo ako sa anomang paraan."
  },
  {
    "i": 9131,
    "b": 10,
    "c": 1111,
    "r": 1111,
    "o": 23,
    "t": "At ipinagbangon ng Dios si Salomon ng ibang kaaway, na si Rezon na anak ni Eliada, na tumakas sa kaniyang panginoong kay Adadezer na hari sa Soba:"
  },
  {
    "i": 9132,
    "b": 10,
    "c": 1111,
    "r": 1111,
    "o": 24,
    "t": "At siya'y nagpisan ng mga lalake, at naging puno sa isang hukbo, nang patayin ni David ang mga taga Soba; at sila'y nagsiparoon sa Damasco, at tumahan doon, at naghari sa Damasco."
  },
  {
    "i": 9133,
    "b": 10,
    "c": 1111,
    "r": 1111,
    "o": 25,
    "t": "At siya'y naging kaaway ng Israel sa lahat ng kaarawan ni Salomon, bukod pa sa ligalig na ginawa ni Adad: at kaniyang kinapootan ang Israel, at naghari sa Siria."
  },
  {
    "i": 9134,
    "b": 10,
    "c": 1111,
    "r": 1111,
    "o": 26,
    "t": "At si Jeroboam na anak ni Nabat, na Ephrateo sa Sereda, na lingkod ni Salomon, na ang pangalan ng ina ay Serva, na baong babae, ay nagtaas din ng kaniyang kamay laban sa hari."
  },
  {
    "i": 9135,
    "b": 10,
    "c": 1111,
    "r": 1111,
    "o": 27,
    "t": "At ito ang kadahilanan ng kaniyang pagtataas ng kaniyang kamay laban sa hari: itinayo ni Salomon ang Millo at hinusay ang sira ng bayan ni David na kaniyang ama."
  },
  {
    "i": 9136,
    "b": 10,
    "c": 1111,
    "r": 1111,
    "o": 28,
    "t": "At ang lalaking si Jeroboam ay makapangyarihang lalake na matapang: at nakita ni Salomon ang binata na masipag, at kaniyang ipinagkatiwala sa kaniya ang lahat na gawain ng sangbahayan ni Jose."
  },
  {
    "i": 9137,
    "b": 10,
    "c": 1111,
    "r": 1111,
    "o": 29,
    "t": "At nangyari, nang panahong yaon, nang si Jeroboam ay lumabas sa Jerusalem, na nasalubong siya sa daan ng propeta Ahias na Silonita; si Ahias nga ay may suot na bagong kasuutan; at silang dalawa ay nag-iisa sa parang."
  },
  {
    "i": 9138,
    "b": 10,
    "c": 1111,
    "r": 1111,
    "o": 30,
    "t": "At tinangnan ni Ahias ang bagong kasuutan na nakasuot sa kaniya, at hinapak ng labing dalawang putol."
  },
  {
    "i": 9139,
    "b": 10,
    "c": 1111,
    "r": 1111,
    "o": 31,
    "t": "At kaniyang sinabi kay Jeroboam, Kunin mo sa iyo ang sangpung putol: sapagka't ganito ang sabi ng Panginoon, ng Dios ng Israel, Narito, aking aagawin ang kaharian sa kamay ni Salomon, at ibibigay ko ang sangpung lipi sa iyo:"
  },
  {
    "i": 9140,
    "b": 10,
    "c": 1111,
    "r": 1111,
    "o": 32,
    "t": "(Nguni't mapapasa kaniya ang isang lipi dahil sa aking lingkod na si David, at dahil sa Jerusalem, na bayan na aking pinili sa lahat ng mga lipi ng Israel:)"
  },
  {
    "i": 9141,
    "b": 10,
    "c": 1111,
    "r": 1111,
    "o": 33,
    "t": "Sapagka't kanilang pinabayaan ako, at sinamba si Astaroth na diosa ng mga Sidonio, si Chemos na dios ng Moab, at si Milcom na dios ng mga anak ni Ammon; at sila'y hindi nagsilakad sa aking mga daan upang gawin ang matuwid sa aking paningin, at upang ingatan ang aking mga palatuntunan at ang aking mga kahatulan, na gaya ng ginawa ni David na kaniyang ama."
  },
  {
    "i": 9142,
    "b": 10,
    "c": 1111,
    "r": 1111,
    "o": 34,
    "t": "Gayon ma'y hindi ko kukunin ang buong kaharian sa kaniyang kamay: kundi aking gagawin siyang prinsipe sa lahat ng kaarawan ng kaniyang buhay, dahil kay David na aking lingkod na aking pinili, sapagka't kaniyang iningatan ang aking mga utos, at ang aking mga palatuntunan:"
  },
  {
    "i": 9143,
    "b": 10,
    "c": 1111,
    "r": 1111,
    "o": 35,
    "t": "Kundi aking kukunin ang kaharian sa kamay ng kaniyang anak, at ibibigay ko sa iyo, sa makatuwid baga'y ang sangpung lipi."
  },
  {
    "i": 9144,
    "b": 10,
    "c": 1111,
    "r": 1111,
    "o": 36,
    "t": "At sa kaniyang anak, ay ibibigay ko ang isang lipi upang si David na aking lingkod ay magkaroon ng ilawan magpakailan man sa harap ko sa Jerusalem, na bayang aking pinili upang ilagay ang aking pangalan doon."
  },
  {
    "i": 9145,
    "b": 10,
    "c": 1111,
    "r": 1111,
    "o": 37,
    "t": "At kukunin kita, at ikaw ay maghahari ayon sa buong ninanasa ng iyong kaluluwa, at magiging hari ka sa Israel."
  },
  {
    "i": 9146,
    "b": 10,
    "c": 1111,
    "r": 1111,
    "o": 38,
    "t": "At mangyayari, kung iyong didinggin ang lahat na aking iniuutos sa iyo, at lalakad sa aking mga daan, at gagawin ang matuwid sa aking paningin, upang tuparin ang aking mga palatuntunan, at ang aking mga utos, gaya ng ginawa ni David na aking lingkod; na ako'y sasa iyo, at ipagtatayo kita ng isang tiwasay na sangbahayan, gaya ng aking itinayo kay David, at ibibigay ko sa iyo ang Israel."
  },
  {
    "i": 9147,
    "b": 10,
    "c": 1111,
    "r": 1111,
    "o": 39,
    "t": "At dahil dito'y aking pipighatiin ang binhi ni David, nguni't hindi magpakailan man."
  },
  {
    "i": 9148,
    "b": 10,
    "c": 1111,
    "r": 1111,
    "o": 40,
    "t": "Pinagsikapan nga ni Salomon na patayin si Jeroboam: nguni't si Jeroboam ay tumindig, at tumakas na napasa Egipto, kay Sisac, na hari sa Egipto, at dumoon sa Egipto hanggang sa pagkamatay ni Salomon."
  },
  {
    "i": 9149,
    "b": 10,
    "c": 1111,
    "r": 1111,
    "o": 41,
    "t": "Ang iba nga sa mga gawa ni Salomon, at ang lahat na kaniyang ginawa, at ang kaniyang karunungan, hindi ba nasusulat sa aklat ng mga gawa ni Salomon?"
  },
  {
    "i": 9150,
    "b": 10,
    "c": 1111,
    "r": 1111,
    "o": 42,
    "t": "At ang panahon na ipinaghari ni Salomon sa Jerusalem sa buong Israel ay apat na pung taon."
  },
  {
    "i": 9151,
    "b": 10,
    "c": 1111,
    "r": 1111,
    "o": 43,
    "t": "At natulog si Salomon na kasama ng kaniyang mga magulang, at nalibing sa bayan ni David na kaniyang ama: at si Roboam, na kaniyang anak ay naghari na kahalili niya,"
  },
  {
    "i": 9152,
    "b": 10,
    "c": 1112,
    "r": 1112,
    "o": 1,
    "t": "At si Roboam ay naparoon sa Sichem: sapagka't ang buong Israel ay naparoon sa Sichem upang gawin siyang hari."
  },
  {
    "i": 9153,
    "b": 10,
    "c": 1112,
    "r": 1112,
    "o": 2,
    "t": "At nangyari, nang mabalitaan ni Jeroboam na anak ni Nabat (sapagka't siya'y nasa Egipto pa, na doon siya'y tumakas mula sa harapan ng haring Salomon, at tumahan sa Egipto,"
  },
  {
    "i": 9154,
    "b": 10,
    "c": 1112,
    "r": 1112,
    "o": 3,
    "t": "At sila'y nagsugo at ipinatawag nila siya,) si Jeroboam nga at ang buong kapisanan ng Israel ay nagsiparoon, at nagsipagsalita kay Roboam, na sinasabi,"
  },
  {
    "i": 9155,
    "b": 10,
    "c": 1112,
    "r": 1112,
    "o": 4,
    "t": "Pinabigat ng iyong ama ang atang sa amin: ngayon nga'y pagaanin mo ang mabigat na paglilingkod sa iyong ama, at ang mabigat niyang atang na iniatang niya sa amin, at kami ay maglilingkod sa iyo."
  },
  {
    "i": 9156,
    "b": 10,
    "c": 1112,
    "r": 1112,
    "o": 5,
    "t": "At sinabi niya sa kanila, Kayo'y magsiyaon pang tatlong araw, saka magsibalik kayo sa akin. At ang bayan ay yumaon."
  },
  {
    "i": 9157,
    "b": 10,
    "c": 1112,
    "r": 1112,
    "o": 6,
    "t": "At ang haring Roboam ay kumuhang payo sa mga matanda na nagsitayo sa harap ni Salomon na kaniyang ama samantalang nabubuhay pa, na sinasabi, Anong payo ang ibinibigay ninyo sa akin, upang magbalik ng sagot sa bayang ito?"
  },
  {
    "i": 9158,
    "b": 10,
    "c": 1112,
    "r": 1112,
    "o": 7,
    "t": "At nagsipagsalita sa kaniya, na nagsipagsabi, Kung ikaw ay magiging lingkod sa bayang ito sa araw na ito, at maglilingkod sa kanila, at sasagot sa kanila, at magsasalita ng mabuting mga salita sa kanila, ay iyo ngang magiging lingkod sila magpakailan man."
  },
  {
    "i": 9159,
    "b": 10,
    "c": 1112,
    "r": 1112,
    "o": 8,
    "t": "Nguni't tinalikdan niya ang payo ng mga matanda na kanilang ibinigay sa kaniya, at kumuhang payo sa mga binata na nagsilaking kasabay niya, na nagsitayo sa harap niya."
  },
  {
    "i": 9160,
    "b": 10,
    "c": 1112,
    "r": 1112,
    "o": 9,
    "t": "At sinabi niya sa kanila, Anong payo ang ibinibigay ninyo, upang maibalik nating sagot sa bayang ito, na nagsalita sa akin, na nagsasabi, Pagaanin mo ang atang na iniatang ng iyong ama sa amin?"
  },
  {
    "i": 9161,
    "b": 10,
    "c": 1112,
    "r": 1112,
    "o": 10,
    "t": "At ang mga binata na nagsilaking kasabay niya ay nagsipagsalita sa kaniya, na nagsisipagsabi, Ganito ang iyong sasabihin sa bayang ito na nagsalita sa iyo, na nagsasabi, Pinabigat ng iyong ama ang atang sa amin, nguni't pagaanin mo sa amin; ganito ang iyong sasalitain sa kanila, Ang aking kalingkingan ay makapal kay sa mga balakang ng aking ama."
  },
  {
    "i": 9162,
    "b": 10,
    "c": 1112,
    "r": 1112,
    "o": 11,
    "t": "At yaman ngang inatangan kayo ng aking ama ng mabigat na atang, ay aking dadagdagan pa ang atang sa inyo: pinarusahan kayo ng aking ama ng mga panghagupit; nguni't parurusahan ko kayo ng mga tila alakdan."
  },
  {
    "i": 9163,
    "b": 10,
    "c": 1112,
    "r": 1112,
    "o": 12,
    "t": "Sa gayo'y naparoon si Jeroboam at ang buong bayan kay Roboam sa ikatlong araw, gaya ng iniutos ng hari, na sinasabi, Magsibalik kayo sa akin sa ikatlong araw."
  },
  {
    "i": 9164,
    "b": 10,
    "c": 1112,
    "r": 1112,
    "o": 13,
    "t": "At ang hari ay sumagot sa bayan na may katigasan, at tinalikdan ang payo na ibinigay sa kaniya ng mga matanda;"
  },
  {
    "i": 9165,
    "b": 10,
    "c": 1112,
    "r": 1112,
    "o": 14,
    "t": "At nagsalita sa kanila ayon sa payo ng mga binata, na nagsasabi, Pinabigat ng aking ama ang atang sa inyo, nguni't dadagdagan ko pa ang atang sa inyo: pinarusahan kayo ng aking ama ng mga panghagupit, nguni't parurusahan ko kayo ng mga tila alakdan."
  },
  {
    "i": 9166,
    "b": 10,
    "c": 1112,
    "r": 1112,
    "o": 15,
    "t": "Sa gayo'y hindi dininig ng hari ang bayan; sapagka't bagay na buhat sa Panginoon upang kaniyang itatag ang kaniyang salita, na sinalita ng Panginoon sa pamamagitan ng kamay ni Ahias na Silonita kay Jeroboam na anak ni Nabat."
  },
  {
    "i": 9167,
    "b": 10,
    "c": 1112,
    "r": 1112,
    "o": 16,
    "t": "At nang makita ng buong Israel na hindi sila dininig ng hari, ay sumagot ang bayan sa hari, na nagsasabi, Anong bahagi mayroon kami kay David? at wala man kaming mana sa anak ni Isai: sa iyong mga tolda, Oh Israel: ngayon ikaw ang bahala ng iyong sariling sangbahayan, David. Sa gayo'y yumaon ang Israel sa kanikaniyang tolda."
  },
  {
    "i": 9168,
    "b": 10,
    "c": 1112,
    "r": 1112,
    "o": 17,
    "t": "Nguni't tungkol sa mga anak ni Israel na nagsitahan sa mga bayan ng Juda, ay pinagharian sila ni Roboam."
  },
  {
    "i": 9169,
    "b": 10,
    "c": 1112,
    "r": 1112,
    "o": 18,
    "t": "Nang magkagayo'y sinugo ng haring Roboam si Adoram na nasa pagpapaatag; at binato ng buong Israel siya ng mga bato, na anopa't siya'y namatay. At nagmadali ang haring Roboam na sumakay sa kaniyang karo, upang tumakas sa Jerusalem."
  },
  {
    "i": 9170,
    "b": 10,
    "c": 1112,
    "r": 1112,
    "o": 19,
    "t": "Gayon nanghimagsik ang Israel laban sa sangbahayan ni David, hanggang sa araw na ito."
  },
  {
    "i": 9171,
    "b": 10,
    "c": 1112,
    "r": 1112,
    "o": 20,
    "t": "At nangyari, nang mabalitaan ng buong Israel na si Jeroboam ay bumalik, na sila'y nagsugo at ipinatawag siya sa kapisanan, at ginawa siyang hari sa buong Israel: walang sumunod sa sangbahayan ni David, kundi ang lipi ni Juda lamang."
  },
  {
    "i": 9172,
    "b": 10,
    "c": 1112,
    "r": 1112,
    "o": 21,
    "t": "At nang dumating si Roboam sa Jerusalem, kaniyang pinisan ang buong sangbahayan ng Juda, at ang lipi ni Benjamin, na isang daan at walong pung libo na piling lalake, na mga mangdidigma, upang magsilaban sa sangbahayan ng Israel, upang ibalik ang kaharian kay Roboam na anak ni Salomon."
  },
  {
    "i": 9173,
    "b": 10,
    "c": 1112,
    "r": 1112,
    "o": 22,
    "t": "Nguni't ang salita ng Dios ay dumating kay Semeias na lalake ng Dios, na nagsasabi,"
  },
  {
    "i": 9174,
    "b": 10,
    "c": 1112,
    "r": 1112,
    "o": 23,
    "t": "Salitain mo kay Roboam na anak ni Salomon, na hari sa Juda, at sa buong sangbahayan ng Juda, at ng Benjamin, at sa nalabi sa bayan, na sabihin,"
  },
  {
    "i": 9175,
    "b": 10,
    "c": 1112,
    "r": 1112,
    "o": 24,
    "t": "Ganito ang sabi ng Panginoon, Kayo'y huwag magsisiahon o magsisilaban sa inyong mga kapatid na mga anak ni Israel: bumalik ang bawa't isa sa kaniyang bahay; sapagka't ang bagay na ito ay mula sa akin. Sa gayo'y kanilang dininig ang salita ng Panginoon, at sila'y nagsibalik at nagsiyaon, ayon sa salita ng Panginoon."
  },
  {
    "i": 9176,
    "b": 10,
    "c": 1112,
    "r": 1112,
    "o": 25,
    "t": "Nang magkagayo'y itinayo ni Jeroboam ang Sichem sa lupaing maburol ng Ephraim, at tumahan doon; at siya'y umalis mula roon, at itinayo ang Penuel."
  },
  {
    "i": 9177,
    "b": 10,
    "c": 1112,
    "r": 1112,
    "o": 26,
    "t": "At sinabi ni Jeroboam sa kaniyang sarili, Ngayo'y mababalik ang kaharian sa sangbahayan ni David:"
  },
  {
    "i": 9178,
    "b": 10,
    "c": 1112,
    "r": 1112,
    "o": 27,
    "t": "Kung ang bayang ito ay umahon upang maghandog ng mga hain sa bahay ng Panginoon sa Jerusalem, ang puso nga ng bayang ito'y mababalik sa kanilang panginoon, sa makatuwid baga'y kay Roboam na hari sa Juda; at ako'y papatayin nila, at mababalik kay Roboam na hari sa Juda."
  },
  {
    "i": 9179,
    "b": 10,
    "c": 1112,
    "r": 1112,
    "o": 28,
    "t": "Kaya't ang hari ay kumuhang payo, at gumawa ng dalawang guyang ginto; at sinabi niya sa kanila, Mahirap sa inyo na magsiahon sa Jerusalem; tingnan mo ang iyong mga dios, Oh Israel, na iniahon ka mula sa lupain ng Egipto."
  },
  {
    "i": 9180,
    "b": 10,
    "c": 1112,
    "r": 1112,
    "o": 29,
    "t": "At inilagay niya ang isa sa Bethel, at ang isa'y inilagay sa Dan."
  },
  {
    "i": 9181,
    "b": 10,
    "c": 1112,
    "r": 1112,
    "o": 30,
    "t": "At ang bagay na ito ay naging kasalanan: sapagka't ang bayan ay umahon upang sumamba sa harap ng isa, hanggang sa Dan."
  },
  {
    "i": 9182,
    "b": 10,
    "c": 1112,
    "r": 1112,
    "o": 31,
    "t": "At siya'y gumawa ng mga bahay sa mga mataas na dako, at naghalal ng mga saserdote sa buong bayan, na hindi sa mga anak ni Levi."
  },
  {
    "i": 9183,
    "b": 10,
    "c": 1112,
    "r": 1112,
    "o": 32,
    "t": "At si Jeroboam ay nagpadaos ng isang kapistahan nang ikawalong buwan, sa ikalabing limang araw ng buwan, gaya ng kapistahan sa Juda, at siya'y sumampa sa dambana; gayon ang ginawa niya sa Beth-el, na kaniyang hinahainan ang mga guya na kaniyang ginawa: at kaniyang inilagay sa Beth-el ang mga saserdote sa mataas na dako, na kaniyang mga inihalal."
  },
  {
    "i": 9184,
    "b": 10,
    "c": 1112,
    "r": 1112,
    "o": 33,
    "t": "At siya'y sumampa sa dambana na kaniyang ginawa sa Beth-el nang ikalabing limang araw ng ikawalong buwan, sa makatuwid baga'y sa buwan na kaniyang inakala sa kaniyang puso: at kaniyang ipinadaos ang isang kapistahan sa mga anak ni Israel, at sumampa sa dambana upang magsunog ng kamangyan."
  },
  {
    "i": 9185,
    "b": 10,
    "c": 1113,
    "r": 1113,
    "o": 1,
    "t": "At, narito, dumating ang isang lalake ng Dios na mula sa Juda ayon sa salita ng Panginoon sa Beth-el: at si Jeroboam ay nakatayo sa siping ng dambana upang magsunog ng kamangyan."
  },
  {
    "i": 9186,
    "b": 10,
    "c": 1113,
    "r": 1113,
    "o": 2,
    "t": "At siya'y sumigaw laban sa dambana ayon sa salita ng Panginoon, at nagsabi, Oh dambana, dambana, ganito ang sabi ng Panginoon: Narito, isang bata'y ipanganganak sa sangbahayan ni David na ang pangalan ay Josias: at sa iyo'y ihahain ang mga saserdote ng mga mataas na dako na nagsisipagsunog ng kamangyan sa iyo, at mga buto ng mga tao ang kanilang susunugin sa iyo."
  },
  {
    "i": 9187,
    "b": 10,
    "c": 1113,
    "r": 1113,
    "o": 3,
    "t": "At siya'y nagbigay ng tanda nang araw ding yaon, na nagsasabi, Ito ang tanda na sinalita ng Panginoon: Narito, ang dambana ay mababaak, at ang mga abo na nasa ibabaw ay mabubuhos."
  },
  {
    "i": 9188,
    "b": 10,
    "c": 1113,
    "r": 1113,
    "o": 4,
    "t": "At nangyari, nang marinig ng hari ang sabi ng lalake ng Dios, na kaniyang isinigaw laban sa dambana sa Beth-el, na iniunat ni Jeroboam ang kaniyang kamay mula sa dambana, na sinasabi, Hulihin siya. At ang kaniyang kamay na kaniyang iniunat laban sa kaniya ay natuyo, na anopa't hindi niya napanauli sa dati."
  },
  {
    "i": 9189,
    "b": 10,
    "c": 1113,
    "r": 1113,
    "o": 5,
    "t": "Ang dambana naman ay nabaak, at ang mga abo ay nabuhos mula sa dambana, ayon sa tanda na ibinigay ng lalake ng Dios ayon sa salita ng Panginoon."
  },
  {
    "i": 9190,
    "b": 10,
    "c": 1113,
    "r": 1113,
    "o": 6,
    "t": "At ang hari ay sumagot, at nagsabi sa lalake ng Dios, Isamo mo ngayon ang biyaya ng Panginoon mong Dios, at idalangin mo ako, upang ang aking kamay ay gumaling. At idinalangin ng lalake ng Dios sa Panginoon, at ang kamay ng hari ay gumaling uli, at naging gaya ng dati."
  },
  {
    "i": 9191,
    "b": 10,
    "c": 1113,
    "r": 1113,
    "o": 7,
    "t": "At sinabi ng hari sa lalake ng Dios, Umuwi kang kasama ko, at kumain ka, at bibigyan kita ng kagantihan."
  },
  {
    "i": 9192,
    "b": 10,
    "c": 1113,
    "r": 1113,
    "o": 8,
    "t": "At sinabi ng lalake ng Dios sa hari, Kung ang ibibigay mo sa akin ay kalahati ng iyong bahay ay hindi ako yayaong kasama mo, o kakain man ako ng tinapay o iinom man ako ng tubig sa dakong ito:"
  },
  {
    "i": 9193,
    "b": 10,
    "c": 1113,
    "r": 1113,
    "o": 9,
    "t": "Sapagka't gayon ibinilin sa akin sa pamamagitan ng salita ng Panginoon, na sinasabi, Huwag kang kakain ng tinapay, o iinom man ng tubig, ni babalik man sa daan na iyong pinanggalingan."
  },
  {
    "i": 9194,
    "b": 10,
    "c": 1113,
    "r": 1113,
    "o": 10,
    "t": "Sa gayo'y yumaon siya sa ibang daan, at hindi na bumalik sa daan na kaniyang pinanggalingan sa Beth-el."
  },
  {
    "i": 9195,
    "b": 10,
    "c": 1113,
    "r": 1113,
    "o": 11,
    "t": "Tumatahan nga ang isang matandang propeta sa Beth-el; at isa sa kaniyang mga anak ay naparoon, at isinaysay sa kaniya ang lahat ng mga gawa na ginawa ng lalake ng Dios sa araw na yaon sa Beth-el: ang mga salita na kaniyang sinalita sa hari, ay siya ring isinaysay nila sa kanilang ama."
  },
  {
    "i": 9196,
    "b": 10,
    "c": 1113,
    "r": 1113,
    "o": 12,
    "t": "At sinabi ng kanilang ama sa kanila, Saan siya napatungo? At itinuro sa kaniya ng kaniyang mga anak ang daang pinatunguhan ng lalake ng Dios na nanggaling sa Juda."
  },
  {
    "i": 9197,
    "b": 10,
    "c": 1113,
    "r": 1113,
    "o": 13,
    "t": "At sinabi niya sa kaniyang mga anak, Siyahan ninyo sa akin ang asno. Sa gayo'y kanilang siniyahan ang asno sa kaniya: at kaniyang sinakyan."
  },
  {
    "i": 9198,
    "b": 10,
    "c": 1113,
    "r": 1113,
    "o": 14,
    "t": "At kaniyang sinundan ang lalake ng Dios, at nasumpungan niyang nakaupo sa ilalim ng isang puno ng encina: at sinabi niya sa kaniya, Ikaw ba ang lalake ng Dios na nanggaling sa Juda? At sinabi niya, Ako nga."
  },
  {
    "i": 9199,
    "b": 10,
    "c": 1113,
    "r": 1113,
    "o": 15,
    "t": "Nang magkagayo'y sinabi niya sa kaniya, Umuwi kang kasama ko, at kumain ng tinapay."
  }
]
