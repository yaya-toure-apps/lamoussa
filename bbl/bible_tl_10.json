[
  {
    "i": 1000,
    "b": 0,
    "c": 134,
    "r": 134,
    "o": 21,
    "t": "Ang mga taong ito ay tahimik sa atin; kaya't magsitahan sila sa lupain at magsipangalakal sila riyan; sapagka't narito, ang lupain, ay may malabis na kaluwangan sa kanila; tayo'y makisama sa kanilang mga anak na babae, at ating ibigay sa kanila ang ating mga anak."
  },
  {
    "i": 1001,
    "b": 0,
    "c": 134,
    "r": 134,
    "o": 22,
    "t": "Sa ganito lamang paraan papayagan tayo ng mga taong iyan, sa pagtahan sa atin, na maging isa lamang bayan, kung patuli ang lahat ng lalake sa atin, na gaya naman nila na mga tuli."
  },
  {
    "i": 1002,
    "b": 0,
    "c": 134,
    "r": 134,
    "o": 23,
    "t": "Di ba magiging atin ang kanilang mga baka at ang kanilang mga pag-aari at ang lahat nilang hayop? Atin lamang silang payagan, at tatahan sa atin."
  },
  {
    "i": 1003,
    "b": 0,
    "c": 134,
    "r": 134,
    "o": 24,
    "t": "At pinakinggan si Hamor at si Sichem na kaniyang anak, ng lahat na lumalabas sa pintuan ng kaniyang bayan; at ang lahat ng lalake ay nagtuli, ang lahat ng lumalabas sa pintuan ng kaniyang bayan."
  },
  {
    "i": 1004,
    "b": 0,
    "c": 134,
    "r": 134,
    "o": 25,
    "t": "At nangyari, nang ikatlong araw, nang sila'y nangasasaktan, na ang dalawa sa mga anak ni Jacob, si Simeon at si Levi, na mga kapatid ni Dina, na kumuha ang bawa't isa ng kaniyang tabak, at sila'y lihim na pumasok sa bayan, at kanilang pinatay ang lahat ng mga lalake."
  },
  {
    "i": 1005,
    "b": 0,
    "c": 134,
    "r": 134,
    "o": 26,
    "t": "At kanilang pinatay si Hamor at si Sichem na kaniyang anak, sa talim ng tabak, at kanilang kinuha si Dina sa bahay ni Sichem, at sila'y nagsialis."
  },
  {
    "i": 1006,
    "b": 0,
    "c": 134,
    "r": 134,
    "o": 27,
    "t": "Nagsiparoon ang mga anak ni Jacob sa mga patay, at kanilang sinamsaman ang bayan, sapagka't kanilang dinahas ang kapatid nila."
  },
  {
    "i": 1007,
    "b": 0,
    "c": 134,
    "r": 134,
    "o": 28,
    "t": "Kinuha nila ang kanilang mga kawan at ang kanilang mga bakahan, at ang kanilang mga asno, at ang nasa bayan, at ang nasa parang;"
  },
  {
    "i": 1008,
    "b": 0,
    "c": 134,
    "r": 134,
    "o": 29,
    "t": "At ang kanilang buong yaman, at ang lahat ng kanilang mga anak, at mga asawa, ay dinala nilang bihag at samsam, sa makatuwid baga'y lahat na nasa bahay."
  },
  {
    "i": 1009,
    "b": 0,
    "c": 134,
    "r": 134,
    "o": 30,
    "t": "At sinabi ni Jacob kay Simeon at kay Levi, Ako'y inyong binagabag, na pinapaging mapagtanim ninyo ako sa mga tumatahan sa lupain, sa mga Cananeo, at sa mga Pherezeo; at akong may kaunting tao, ay magpipisan sila laban sa akin, at ako'y sasaktan nila; at lilipulin ako at ang aking sangbahayan."
  },
  {
    "i": 1010,
    "b": 0,
    "c": 134,
    "r": 134,
    "o": 31,
    "t": "At kanilang sinabi, Aariin ba niya ang aming kapatid na parang isang patutot?"
  },
  {
    "i": 1011,
    "b": 0,
    "c": 135,
    "r": 135,
    "o": 1,
    "t": "At sinabi ng Dios kay Jacob, Tumindig ka, umahon ka sa Bethel, at tumahan ka roon; at gumawa ka roon ng isang dambana sa Dios na napakita sa iyo nang ikaw ay tumatakas mula sa harap ng iyong kapatid na si Esau."
  },
  {
    "i": 1012,
    "b": 0,
    "c": 135,
    "r": 135,
    "o": 2,
    "t": "Nang magkagayo'y sinabi ni Jacob sa kaniyang sangbahayan, at sa lahat niyang kasama. Ihiwalay ninyo ang mga dios ng iba na nangasa inyo, at magpakalinis kayo, at magbago kayo ng inyong mga suot:"
  },
  {
    "i": 1013,
    "b": 0,
    "c": 135,
    "r": 135,
    "o": 3,
    "t": "At tayo'y magsitindig at magsisampa tayo sa Bethel; at gagawa ako roon ng dambana sa Dios na sumagot sa akin sa araw ng aking kahapisan, at sumaakin sa daan na aking nilakaran."
  },
  {
    "i": 1014,
    "b": 0,
    "c": 135,
    "r": 135,
    "o": 4,
    "t": "At kanilang ibinigay kay Jacob ang lahat ng ibang pinaka dios na nasa kamay nila, at ang mga hikaw na nasa kanilang mga tainga; at itinago ni Jacob sa ilalim ng punong encina na malapit sa Sichem."
  },
  {
    "i": 1015,
    "b": 0,
    "c": 135,
    "r": 135,
    "o": 5,
    "t": "At sila'y naglakbay; at ang isang malaking sindak mula sa Dios ay sumabayan na nasa mga palibot nila, at hindi nila hinabol ang mga anak ni Jacob."
  },
  {
    "i": 1016,
    "b": 0,
    "c": 135,
    "r": 135,
    "o": 6,
    "t": "Sa gayo'y naparoon si Jacob sa Luz, na nasa lupain ng Canaan (na siyang Bethel), siya at ang buong bayang kasama niya."
  },
  {
    "i": 1017,
    "b": 0,
    "c": 135,
    "r": 135,
    "o": 7,
    "t": "At siya'y nagtayo roon ng isang dambana at tinawag niya ang dakong yaon na El-beth-el; sapagka't ang Dios ay napakita sa kaniya roon, nang siya'y tumatakas sa harap ng kaniyang kapatid."
  },
  {
    "i": 1018,
    "b": 0,
    "c": 135,
    "r": 135,
    "o": 8,
    "t": "At namatay si Debora na yaya ni Rebeca, at nalibing sa paanan ng Bethel, sa ilalim ng encina, na ang pangalan ay tinawag na Allon-bacuth."
  },
  {
    "i": 1019,
    "b": 0,
    "c": 135,
    "r": 135,
    "o": 9,
    "t": "At ang Dios ay napakita uli kay Jacob, nang siya'y manggaling sa Padan-aram, at siya'y pinagpala."
  },
  {
    "i": 1020,
    "b": 0,
    "c": 135,
    "r": 135,
    "o": 10,
    "t": "At sinabi sa kaniya ng Dios, Ang pangalan mo'y Jacob; ang pangalan mo'y hindi na tatawagin pang Jacob kundi Israel ang itatawag sa iyo: at tinawag ang kaniyang pangalan na Israel."
  },
  {
    "i": 1021,
    "b": 0,
    "c": 135,
    "r": 135,
    "o": 11,
    "t": "At sinabi sa kaniya ng Dios, Ako ang Dios na Makapangyarihan sa lahat; ikaw ay lumago at dumami ka; isang bansa at isang kapisanan ng mga bansa ang magmumula sa iyo, at mga hari ay lalabas sa iyong balakang;"
  },
  {
    "i": 1022,
    "b": 0,
    "c": 135,
    "r": 135,
    "o": 12,
    "t": "At ang lupaing ibinigay ko kay Abraham at kay Isaac, ay ibibigay ko sa iyo, at sa iyong lahi pagkamatay mo ay ibibigay ko ang lupain."
  },
  {
    "i": 1023,
    "b": 0,
    "c": 135,
    "r": 135,
    "o": 13,
    "t": "At ang Dios ay napailanglang mula sa tabi niya sa dakong pinakipagusapan sa kaniya."
  },
  {
    "i": 1024,
    "b": 0,
    "c": 135,
    "r": 135,
    "o": 14,
    "t": "At si Jacob ay nagtayo ng isang batong pinakaalaala sa dakong pinakipagusapan sa kaniya ng Dios, haliging bato: at binuhusan niya ng isang inuming handog at binuhusan niya ng langis."
  },
  {
    "i": 1025,
    "b": 0,
    "c": 135,
    "r": 135,
    "o": 15,
    "t": "At tinawag ni Jacob na Bethel ang dakong pinakipagusapan sa kaniya ng Dios."
  },
  {
    "i": 1026,
    "b": 0,
    "c": 135,
    "r": 135,
    "o": 16,
    "t": "At sila'y naglakbay mula sa Bethel; at may kalayuan pa upang dumating sa Ephrata: at nagdamdam si Raquel, at siya'y naghihirap sa panganganak."
  },
  {
    "i": 1027,
    "b": 0,
    "c": 135,
    "r": 135,
    "o": 17,
    "t": "At nangyari, nang siya'y naghihirap sa panganganak, na sinabi sa kaniya ng hilot, Huwag kang matakot, sapagka't magkakaroon ka ng isa pang anak na lalake."
  },
  {
    "i": 1028,
    "b": 0,
    "c": 135,
    "r": 135,
    "o": 18,
    "t": "At nangyari, nang nalalagot ang kaniyang hininga (sapagka't namatay siya), ay kaniyang pinanganlang Benoni: datapuwa't pinanganlan ng kaniyang ama na Benjamin."
  },
  {
    "i": 1029,
    "b": 0,
    "c": 135,
    "r": 135,
    "o": 19,
    "t": "At namatay si Raquel at inilibing sa daang patungo sa Ephrata (na siyang Bethlehem)."
  },
  {
    "i": 1030,
    "b": 0,
    "c": 135,
    "r": 135,
    "o": 20,
    "t": "At nagtayo si Jacob ng isang batong pinakaalaala sa ibabaw ng kaniyang libingan: na siyang batong pinakaalaala ng libingan ni Raquel hanggang ngayon."
  },
  {
    "i": 1031,
    "b": 0,
    "c": 135,
    "r": 135,
    "o": 21,
    "t": "At naglakbay si Israel at iniladlad ang kaniyang tolda sa dako pa roon ng moog ng Eder."
  },
  {
    "i": 1032,
    "b": 0,
    "c": 135,
    "r": 135,
    "o": 22,
    "t": "At nangyari, samantalang tumatahan si Israel sa lupaing yaon, na si Ruben ay yumaon at sumiping kay Bilha, na babae ng kaniyang ama; at ito'y nabalitaan ni Israel. Labing dalawa nga ang anak na lalake ni Jacob."
  },
  {
    "i": 1033,
    "b": 0,
    "c": 135,
    "r": 135,
    "o": 23,
    "t": "Ang mga anak ni Lea, ay: si Ruben, na panganay ni Jacob, at si Simeon, at si Levi, at si Juda at si Issachar, at si Zabulon."
  },
  {
    "i": 1034,
    "b": 0,
    "c": 135,
    "r": 135,
    "o": 24,
    "t": "Ang mga anak ni Raquel, ay: si Jose at si Benjamin:"
  },
  {
    "i": 1035,
    "b": 0,
    "c": 135,
    "r": 135,
    "o": 25,
    "t": "At ang mga anak ni Bilha, na alila ni Raquel, ay: si Dan at si Nephtali:"
  },
  {
    "i": 1036,
    "b": 0,
    "c": 135,
    "r": 135,
    "o": 26,
    "t": "At ang mga anak ni Zilpa na alilang babae ni Lea, ay: si Gad at si Aser: ito ang mga anak ni Jacob na ipinanganak sa kaniya sa Padan-aram."
  },
  {
    "i": 1037,
    "b": 0,
    "c": 135,
    "r": 135,
    "o": 27,
    "t": "At naparoon si Jacob kay Isaac na kaniyang ama, sa Mamre, sa Kiriat-arba (na siyang Hebron), na doon tumahan si Abraham at si Isaac."
  },
  {
    "i": 1038,
    "b": 0,
    "c": 135,
    "r": 135,
    "o": 28,
    "t": "At ang mga naging araw ni Isaac ay isang daan at walong pung taon."
  },
  {
    "i": 1039,
    "b": 0,
    "c": 135,
    "r": 135,
    "o": 29,
    "t": "At nalagot ang hininga ni Isaac at namatay, at siya'y nalakip sa kaniyang bayan, matanda at puspos ng mga araw: at inilibing siya ng kaniyang mga anak na si Esau at si Jacob."
  },
  {
    "i": 1040,
    "b": 0,
    "c": 136,
    "r": 136,
    "o": 1,
    "t": "Ito nga ang mga lahi ni Esau (na siyang Edom)."
  },
  {
    "i": 1041,
    "b": 0,
    "c": 136,
    "r": 136,
    "o": 2,
    "t": "Si Esau ay nagasawa sa mga anak ng Canaan; kay Ada na anak ni Elon na Hethoh, at kay Aholibama, anak ni Ana na anak ni Zibeon na Heveo."
  },
  {
    "i": 1042,
    "b": 0,
    "c": 136,
    "r": 136,
    "o": 3,
    "t": "At kay Basemath na anak ni Ismael, na kapatid ni Nabaiot."
  },
  {
    "i": 1043,
    "b": 0,
    "c": 136,
    "r": 136,
    "o": 4,
    "t": "At ipinanganak si Eliphaz ni Ada kay Esau; at ipinanganak ni Basemath si Reuel;"
  },
  {
    "i": 1044,
    "b": 0,
    "c": 136,
    "r": 136,
    "o": 5,
    "t": "At ipinanganak ni Aholibama si Jeus, at si Jaalam at si Cora; ito ang mga anak ni Esau, na ipinanganak sa kaniya sa lupain ng Canaan."
  },
  {
    "i": 1045,
    "b": 0,
    "c": 136,
    "r": 136,
    "o": 6,
    "t": "At dinala ni Esau ang kaniyang mga asawa, at ang kaniyang mga anak na lalake at babae, at ang lahat ng tao sa kaniyang bahay, at ang kaniyang hayop, at ang lahat ng kaniyang kawan, at ang lahat niyang tinatangkilik na kaniyang tinipon sa lupain ng Canaan; at napasa ibang lupaing bukod kay Jacob na kaniyang kapatid."
  },
  {
    "i": 1046,
    "b": 0,
    "c": 136,
    "r": 136,
    "o": 7,
    "t": "Sapagka't ang kanilang pag-aari ay totoong napakalaki para sa kanila na tumahang magkasama at ang lupain na kanilang pinaglakbayan ay hindi makaya sila, sapagka't napakarami ang kanilang hayop."
  },
  {
    "i": 1047,
    "b": 0,
    "c": 136,
    "r": 136,
    "o": 8,
    "t": "At tumahan si Esau sa bundok ng Seir: si Esau ay siyang Edom."
  },
  {
    "i": 1048,
    "b": 0,
    "c": 136,
    "r": 136,
    "o": 9,
    "t": "At ito ang mga lahi ni Esau, na ama ng mga Edomita sa bundok ng Seir:"
  },
  {
    "i": 1049,
    "b": 0,
    "c": 136,
    "r": 136,
    "o": 10,
    "t": "Ito ang mga pangalan ng mga anak ni Esau: si Eliphas, na anak ni Ada na asawa ni Esau, si Reuel na anak ni Basemath, na asawa ni Esau."
  },
  {
    "i": 1050,
    "b": 0,
    "c": 136,
    "r": 136,
    "o": 11,
    "t": "At ang mga anak ni Eliphaz, ay si Teman, si Omar, si Zepho, si Gatham at si Cenaz."
  },
  {
    "i": 1051,
    "b": 0,
    "c": 136,
    "r": 136,
    "o": 12,
    "t": "At si Timna ay babae ni Eliphaz na anak ni Esau; at ipinanganak niya kay Eliphaz si Amalec; ito ang mga anak ni Ada na asawa ni Esau."
  },
  {
    "i": 1052,
    "b": 0,
    "c": 136,
    "r": 136,
    "o": 13,
    "t": "At ito ang mga anak ni Reuel; si Nahat, si Zera, si Samma at si Mizza: ito ang mga anak ni Basemath na asawa ni Esau."
  },
  {
    "i": 1053,
    "b": 0,
    "c": 136,
    "r": 136,
    "o": 14,
    "t": "At ito ang mga anak ni Aholibama, na anak ni Ana, na anak ni Zibeon, na asawa ni Esau: at ipinanganak niya kay Esau: si Jeus at si Jaalam at si Cora."
  },
  {
    "i": 1054,
    "b": 0,
    "c": 136,
    "r": 136,
    "o": 15,
    "t": "Ito ang mga pangulo sa mga anak ni Esau: ang mga anak ni Eliphaz, na panganay ni Esau; ang pangulong Teman, ang pangulong Omar, ang pangulong Zepho, ang pangulong Cenaz,"
  },
  {
    "i": 1055,
    "b": 0,
    "c": 136,
    "r": 136,
    "o": 16,
    "t": "Ang pangulong Cora, ang pangulong Gatam, ang pangulong Amalec: ito ang mga pangulong nagmula kay Eliphaz sa lupain ng Edom; ito ang mga anak ni Ada."
  },
  {
    "i": 1056,
    "b": 0,
    "c": 136,
    "r": 136,
    "o": 17,
    "t": "At ito ang mga anak ni Reuel na anak ni Esau; ang pangulong Nahath, ang pangulong Zera, ang pangulong Samma ang pangulong Mizza: ito ang mga pangulong nagmula kay Reuel sa lupain ng Edom; ito ang mga anak ni Basemath, na asawa ni Esau."
  },
  {
    "i": 1057,
    "b": 0,
    "c": 136,
    "r": 136,
    "o": 18,
    "t": "At ito ang mga anak ni Aholibama na asawa ni Esau; ang pangulong Jeus, ang pangulong Jaalam, ang pangulong Cora: ito ang mga pangulong nagmula kay Aholibama na anak ni Ana, na asawa ni Esau."
  },
  {
    "i": 1058,
    "b": 0,
    "c": 136,
    "r": 136,
    "o": 19,
    "t": "Ito ang mga anak ni Esau, at ito ang kanilang mga pangulo: na siyang Edom."
  },
  {
    "i": 1059,
    "b": 0,
    "c": 136,
    "r": 136,
    "o": 20,
    "t": "Ito ang mga anak ni Seir na Horeo, na nagsisitahan sa lupain; si Lotan at si Sobal, at si Zibeon, at si Ana,"
  },
  {
    "i": 1060,
    "b": 0,
    "c": 136,
    "r": 136,
    "o": 21,
    "t": "At si Dison, at si Ezer, at si Disan: ito ang mga pangulong nagmula sa mga Horeo, na mga angkan ni Seir sa lupain ng Edom."
  },
  {
    "i": 1061,
    "b": 0,
    "c": 136,
    "r": 136,
    "o": 22,
    "t": "At ang mga anak ni Lotan, ay si Hori at si Heman; at ang kapatid na babae ni Lotan ay si Timna."
  },
  {
    "i": 1062,
    "b": 0,
    "c": 136,
    "r": 136,
    "o": 23,
    "t": "At ito ang mga anak ni Sobal; si Alvan, at si Manahath, at si Ebal, si Zepho, at si Onam."
  },
  {
    "i": 1063,
    "b": 0,
    "c": 136,
    "r": 136,
    "o": 24,
    "t": "At ito ang mga anak ni Zibeon; si Aja at si Ana: ito rin ang si Ana na nakasumpong ng maiinit na bukal sa ilang, nang pinapanginginain ang mga asno ni Zibeon na kaniyang ama."
  },
  {
    "i": 1064,
    "b": 0,
    "c": 136,
    "r": 136,
    "o": 25,
    "t": "At ito ang mga anak ni Ana; si Dison at si Aholibama, na anak na babae ni Ana."
  },
  {
    "i": 1065,
    "b": 0,
    "c": 136,
    "r": 136,
    "o": 26,
    "t": "At ito ang mga anak ni Dizon: si Hemdan, at si Eshban, at si Ithram, at si Cheran."
  },
  {
    "i": 1066,
    "b": 0,
    "c": 136,
    "r": 136,
    "o": 27,
    "t": "Ito ang mga anak ni Ezer: si Bilhan, at si Zaavan at si Acan."
  },
  {
    "i": 1067,
    "b": 0,
    "c": 136,
    "r": 136,
    "o": 28,
    "t": "Ito ang mga anak ni Disan: si Huz at si Aran."
  },
  {
    "i": 1068,
    "b": 0,
    "c": 136,
    "r": 136,
    "o": 29,
    "t": "Ito ang mga pangulong nagmula sa mga Horeo; ang pangulong Lotan, ang pangulong Sobal, ang pangulong Zibeon, ang pangulong Ana,"
  },
  {
    "i": 1069,
    "b": 0,
    "c": 136,
    "r": 136,
    "o": 30,
    "t": "Ang pangulong Dison, ang pangulong Ezer, ang pangulong Disan: ito ang mga pangulong nagmula sa mga Horeo ayon sa kanilang mga pangulo, sa lupain ng Seir."
  },
  {
    "i": 1070,
    "b": 0,
    "c": 136,
    "r": 136,
    "o": 31,
    "t": "At ito ang mga hari na nagsipaghari sa lupain ng Edom bago maghari ang sinomang hari sa angkan ni Israel."
  },
  {
    "i": 1071,
    "b": 0,
    "c": 136,
    "r": 136,
    "o": 32,
    "t": "At si Bela na anak ni Beor ay naghari sa Edom; at ang pangalan ng kaniyang bayan ay Dinaba."
  },
  {
    "i": 1072,
    "b": 0,
    "c": 136,
    "r": 136,
    "o": 33,
    "t": "At namatay si Bela, at naghari na kahalili niya si Jobab na anak ni Zera, na taga Bozra."
  },
  {
    "i": 1073,
    "b": 0,
    "c": 136,
    "r": 136,
    "o": 34,
    "t": "At namatay si Jobab at naghari na kahalili niya si Husam, na taga lupain ng mga Temaneo."
  },
  {
    "i": 1074,
    "b": 0,
    "c": 136,
    "r": 136,
    "o": 35,
    "t": "At namatay si Husam, at naghari na kahalili niya si Adad, na anak ni Badad, na siya ring sumakit kay Midian sa parang ni Moab: at ang pangalan ng kaniyang bayan ay Avita."
  },
  {
    "i": 1075,
    "b": 0,
    "c": 136,
    "r": 136,
    "o": 36,
    "t": "At namatay si Adad at naghari na kahalili niya si Samla na taga Masreca."
  },
  {
    "i": 1076,
    "b": 0,
    "c": 136,
    "r": 136,
    "o": 37,
    "t": "At namatay si Samla at naghari na kahalili niya si Saul, na taga Rehoboth na tabi ng Ilog."
  },
  {
    "i": 1077,
    "b": 0,
    "c": 136,
    "r": 136,
    "o": 38,
    "t": "At namatay si Saul, at naghari na kahalili niya si Baalanan na anak ni Achbor."
  },
  {
    "i": 1078,
    "b": 0,
    "c": 136,
    "r": 136,
    "o": 39,
    "t": "At namatay si Baalanan na anak ni Achbor, at naghari na kahalili niya si Adar; at ang pangalan ng kaniyang bayan ay Pau; at ang pangalan ng kaniyang asawa ay Meetabel na anak ni Matred, na anak na babae ni Mezaab."
  },
  {
    "i": 1079,
    "b": 0,
    "c": 136,
    "r": 136,
    "o": 40,
    "t": "At ito ang mga pangalan ng mga pangulong nagmula kay Esau, ayon sa kanikaniyang angkan, ayon sa kanikaniyang dako, alinsunod sa kanikaniyang pangalan; ang pangulong Timma, ang pangulong Alva, ang pangulong Jetheth;"
  },
  {
    "i": 1080,
    "b": 0,
    "c": 136,
    "r": 136,
    "o": 41,
    "t": "Ang pangulong Aholibama, ang pangulong Ela, ang pangulong Pinon."
  },
  {
    "i": 1081,
    "b": 0,
    "c": 136,
    "r": 136,
    "o": 42,
    "t": "Ang pangulong Cenaz, ang pangulong Teman, ang pangulong Mibzar."
  },
  {
    "i": 1082,
    "b": 0,
    "c": 136,
    "r": 136,
    "o": 43,
    "t": "Ang pangulong Magdiel, ang pangulong Hiram: ito ang mga pangulo ni Edom, ayon sa kanikaniyang tahanan sa lupain na kanilang pag-aari. Ito'y si Esau na ama ng mga Edomita."
  },
  {
    "i": 1083,
    "b": 0,
    "c": 137,
    "r": 137,
    "o": 1,
    "t": "At tumahan si Jacob sa lupaing pinangibahang lupain ng kaniyang ama, sa lupain ng Canaan."
  },
  {
    "i": 1084,
    "b": 0,
    "c": 137,
    "r": 137,
    "o": 2,
    "t": "Ito ang lahi ni Jacob. Si Jose, na may labing pitong taon, ay nagpapastol ng kawan na kasama ng kaniyang mga kapatid; at siya'y batang kasamahan ng mga anak ni Bilha at ng mga anak ni Zilpa, na mga asawa ng kaniyang ama; at ibinalita ni Jose sa kanilang ama ang kasamaan nila."
  },
  {
    "i": 1085,
    "b": 0,
    "c": 137,
    "r": 137,
    "o": 3,
    "t": "Minamahal nga ni Israel si Jose ng higit kay sa lahat niyang anak, sapagka't siya ang anak ng kaniyang katandaan: at siya'y iginawa ng isang tunika na may sarisaring kulay."
  },
  {
    "i": 1086,
    "b": 0,
    "c": 137,
    "r": 137,
    "o": 4,
    "t": "At nakita ng kaniyang mga kapatid na siya'y minamahal ng kanilang ama ng higit kay sa lahat niyang kapatid; at siya'y kinapootan, at hindi nila mapagsalitaan siya ng payapa."
  },
  {
    "i": 1087,
    "b": 0,
    "c": 137,
    "r": 137,
    "o": 5,
    "t": "At nanaginip si Jose ng isang panaginip, at isinaysay sa kaniyang mga kapatid: at lalo pa nilang kinapootan siya."
  },
  {
    "i": 1088,
    "b": 0,
    "c": 137,
    "r": 137,
    "o": 6,
    "t": "At sinabi niya sa kanila. Pakinggan ninyo, ipinamamanhik ko sa inyo, itong panaginip na aking napanaginip:"
  },
  {
    "i": 1089,
    "b": 0,
    "c": 137,
    "r": 137,
    "o": 7,
    "t": "Sapagka't, narito, tayo'y nagtatali ng mga bigkis ng trigo sa bukid, at, narito, na tumindig ang aking bigkis, at tumuwid din naman at, narito, ang inyong mga bigkis ay napasa palibot at yumukod sa aking bigkis."
  },
  {
    "i": 1090,
    "b": 0,
    "c": 137,
    "r": 137,
    "o": 8,
    "t": "At sa kaniya'y sinabi ng kaniyang mga kapatid, Maghahari ka ba sa amin? o papapanginoon ka sa amin? At lalo pa siyang kinapootan nila dahil sa kaniyang mga panaginip at sa kaniyang mga salita."
  },
  {
    "i": 1091,
    "b": 0,
    "c": 137,
    "r": 137,
    "o": 9,
    "t": "At siya'y nanaginip pa ng ibang panaginip, at isinaysay sa kaniyang mga kapatid, at sinabi, Narito, ako'y nanaginip pa ng isang panaginip; at narito, na ang araw, at ang buwan at ang labing isang bituin ay yumukod sa akin."
  },
  {
    "i": 1092,
    "b": 0,
    "c": 137,
    "r": 137,
    "o": 10,
    "t": "At kaniyang isinaysay sa kaniyang ama at sa kaniyang mga kapatid; at sinaway siya ng kaniyang ama, at sa kaniya'y sinabi, Anong panaginip itong iyong napanaginip? Tunay bang ako at ang iyong ina at ang iyong mga kapatid ay yuyukod sa lupa sa harap mo?"
  },
  {
    "i": 1093,
    "b": 0,
    "c": 137,
    "r": 137,
    "o": 11,
    "t": "At ang kaniyang mga kapatid ay nainggit sa kaniya: datapuwa't iningatan ng kaniyang ama ang salita sa pagiisip."
  },
  {
    "i": 1094,
    "b": 0,
    "c": 137,
    "r": 137,
    "o": 12,
    "t": "At yumaon ang kaniyang mga kapatid upang magpastol ng kawan ng kanilang ama, sa Sichem."
  },
  {
    "i": 1095,
    "b": 0,
    "c": 137,
    "r": 137,
    "o": 13,
    "t": "At sinabi ni Israel kay Jose, Di ba nagpapastol ng kawan sa Sichem ang iyong mga kapatid? Halika, at uutusan kita sa kanila. At sinabi niya sa kaniya, Narito ako."
  },
  {
    "i": 1096,
    "b": 0,
    "c": 137,
    "r": 137,
    "o": 14,
    "t": "At kaniyang sinabi sa kaniya, Yumaon ka, tingnan mo kung mabuti ang lagay ng iyong mga kapatid, at kung mabuti ang lagay ng kawan; at balitaan mo ako. Gayon sinugo siya mula sa libis ng Hebron, at siya'y naparoon sa Sichem."
  },
  {
    "i": 1097,
    "b": 0,
    "c": 137,
    "r": 137,
    "o": 15,
    "t": "At nasumpungan siya ng isang tao, at, narito, na siya'y naggagala sa parang; at siya'y tinanong ng taong yaon, na sinasabi, Anong hinahanap mo?"
  },
  {
    "i": 1098,
    "b": 0,
    "c": 137,
    "r": 137,
    "o": 16,
    "t": "At kaniyang sinabi, Hinahanap ko ang aking mga kapatid; ipinamamanhik ko sa iyo na sabihin mo sa akin kung saan sila nagpapastol."
  },
  {
    "i": 1099,
    "b": 0,
    "c": 137,
    "r": 137,
    "o": 17,
    "t": "At sinabi ng tao, Nagsialis na sila: sapagka't narinig kong kanilang sinabi, Tayo na sa Dotan. At sinundan ni Jose ang kaniyang mga kapatid, at nasumpungan niya sila sa Dotan."
  }
]
