[
  {
    "i": 28100,
    "b": 46,
    "c": 4819,
    "r": 4819,
    "o": 29,
    "t": "At ang bawa't magiwan ng mga bahay, o mga kapatid na lalake, o mga kapatid na babae, o ama, o ina, o mga anak, o mga lupa, dahil sa aking pangalan, ay tatanggap ng tigisang daan, at magsisipagmana ng walang hanggang buhay."
  },
  {
    "i": 28101,
    "b": 46,
    "c": 4819,
    "r": 4819,
    "o": 30,
    "t": "Datapuwa't maraming mga una na mangahuhuli; at mga huli na mangauuna."
  },
  {
    "i": 28102,
    "b": 46,
    "c": 4820,
    "r": 4820,
    "o": 1,
    "t": "Sapagka't ang kaharian ng langit ay tulad sa isang tao na puno ng sangbahayan, na lumabas pagkaumagang-umaga, upang umupa ng manggagawa sa kaniyang ubasan."
  },
  {
    "i": 28103,
    "b": 46,
    "c": 4820,
    "r": 4820,
    "o": 2,
    "t": "At nang makipagkasundo na siya sa mga manggagawa sa isang denario sa bawa't araw, ay isinugo niya sila sa kaniyang ubasan."
  },
  {
    "i": 28104,
    "b": 46,
    "c": 4820,
    "r": 4820,
    "o": 3,
    "t": "At siya'y lumabas nang malapit na ang ikatlong oras, at nakita ang mga iba sa pamilihan na nangakatayong walang ginagawa;"
  },
  {
    "i": 28105,
    "b": 46,
    "c": 4820,
    "r": 4820,
    "o": 4,
    "t": "At sinabi niya sa kanila, Magsiparoon din naman kayo sa ubasan, at bibigyan ko kayo ng nasa katuwiran. At nagsiyaon ng kanilang lakad sa ubasan."
  },
  {
    "i": 28106,
    "b": 46,
    "c": 4820,
    "r": 4820,
    "o": 5,
    "t": "Lumabas siyang muli nang malapit na ang mga oras na ikaanim at ikasiyam, at gayon din ang ginawa."
  },
  {
    "i": 28107,
    "b": 46,
    "c": 4820,
    "r": 4820,
    "o": 6,
    "t": "At lumabas siya nang malapit na ang ikalabingisang oras at nakasumpong siya ng mga iba na nangakatayo; at sinabi niya sa kanila, Bakit kayo'y nangakatayo rito sa buong maghapon na walang ginagawa?"
  },
  {
    "i": 28108,
    "b": 46,
    "c": 4820,
    "r": 4820,
    "o": 7,
    "t": "At sinabi nila sa kaniya, Sapagka't sinoma'y walang umupa sa amin. Sinabi niya sa kanila, Magsiparito din naman kayo sa ubasan."
  },
  {
    "i": 28109,
    "b": 46,
    "c": 4820,
    "r": 4820,
    "o": 8,
    "t": "At nang dumating ang hapon, sinabi ng panginoon ng ubasan sa kaniyang katiwala, Tawagin mo ang mga manggagawa, at bayaran mo sila ng kaupahan sa kanila, na mula sa mga huli hanggang sa mga una."
  },
  {
    "i": 28110,
    "b": 46,
    "c": 4820,
    "r": 4820,
    "o": 9,
    "t": "At paglapit ng mga inupahan nang malapit na ang ikalabingisang oras ay tumanggap bawa't tao ng isang denario."
  },
  {
    "i": 28111,
    "b": 46,
    "c": 4820,
    "r": 4820,
    "o": 10,
    "t": "At nang magsilapit ang mga nauna, ang isip nila'y magsisitanggap sila ng higit; at sila'y nagsitanggap din bawa't tao ng isang denario."
  },
  {
    "i": 28112,
    "b": 46,
    "c": 4820,
    "r": 4820,
    "o": 11,
    "t": "At nang kanilang tanggapin ay nangagbulongbulong laban sa puno ng sangbahayan,"
  },
  {
    "i": 28113,
    "b": 46,
    "c": 4820,
    "r": 4820,
    "o": 12,
    "t": "Na nangagsasabi, Isa lamang oras ang ginugol nitong mga huli, sila'y ipinantay mo sa amin, na aming binata ang hirap sa maghapon at ang init na nakasusunog."
  },
  {
    "i": 28114,
    "b": 46,
    "c": 4820,
    "r": 4820,
    "o": 13,
    "t": "Datapuwa't siya'y sumagot at sinabi sa isa sa kanila, Kaibigan, hindi kita iniiring: hindi baga nakipagkayari ka sa akin sa isang denario?"
  },
  {
    "i": 28115,
    "b": 46,
    "c": 4820,
    "r": 4820,
    "o": 14,
    "t": "Kunin mo ang ganang iyo, at humayo ka sa iyong lakad; ibig kong bigyan itong huli, nang gaya rin sa iyo."
  },
  {
    "i": 28116,
    "b": 46,
    "c": 4820,
    "r": 4820,
    "o": 15,
    "t": "Hindi baga matuwid sa aking gawin ang ibig ko sa aking pag-aari? o masama ang mata mo, sapagka't ako'y mabuti?"
  },
  {
    "i": 28117,
    "b": 46,
    "c": 4820,
    "r": 4820,
    "o": 16,
    "t": "Kaya't ang mga una'y mangahuhuli, at ang mga huli ay mangauuna."
  },
  {
    "i": 28118,
    "b": 46,
    "c": 4820,
    "r": 4820,
    "o": 17,
    "t": "Samantalang umaahon si Jesus, ay bukod niyang isinama ang labingdalawang alagad, at sa daa'y sinabi niya sa kanila,"
  },
  {
    "i": 28119,
    "b": 46,
    "c": 4820,
    "r": 4820,
    "o": 18,
    "t": "Narito, nagsisiahon tayo sa Jerusalem; at ibibigay ang Anak ng tao sa mga pangulong saserdote at sa mga eskriba; at kanilang hahatulang siya'y patayin,"
  },
  {
    "i": 28120,
    "b": 46,
    "c": 4820,
    "r": 4820,
    "o": 19,
    "t": "At ibibigay siya sa mga Gentil upang siya'y kanilang alimurahin, at hampasin, at ipako sa krus: at sa ikatlong araw siya'y ibabangon."
  },
  {
    "i": 28121,
    "b": 46,
    "c": 4820,
    "r": 4820,
    "o": 20,
    "t": "Nang magkagayo'y lumapit sa kaniya ang ina ng mga anak na lalake ni Zebedeo, na kasama ang kaniyang mga anak na lalake na siya'y sinamba, at may hinihinging isang bagay sa kaniya."
  },
  {
    "i": 28122,
    "b": 46,
    "c": 4820,
    "r": 4820,
    "o": 21,
    "t": "At sinabi niya sa kaniya, Ano ang ibig mo? Sinabi niya sa kaniya, Ipagutos mo na itong aking dalawang anak ay magsiupo, ang isa sa iyong kanan, at ang isa sa iyong kaliwa, sa iyong kaharian."
  },
  {
    "i": 28123,
    "b": 46,
    "c": 4820,
    "r": 4820,
    "o": 22,
    "t": "Nguni't sumagot si Jesus at sinabi, Hindi ninyo nalalaman ang inyong hinihingi. Mangyayari bagang inuman ninyo ang sarong malapit nang aking iinuman? Sa kaniya'y sinabi nila, Mangyayari."
  },
  {
    "i": 28124,
    "b": 46,
    "c": 4820,
    "r": 4820,
    "o": 23,
    "t": "Sinabi niya sa kanila, Katotohanang iinuman ninyo ang aking saro: datapuwa't ang maupo sa aking kanan, at sa aking kaliwa, ay hindi sa akin ang pagbibigay; datapuwa't yaon ay para sa kanila na mga pinaghandaan ng aking Ama."
  },
  {
    "i": 28125,
    "b": 46,
    "c": 4820,
    "r": 4820,
    "o": 24,
    "t": "At nang marinig ito ng sangpu, ay nangagalit laban sa dalawang magkapatid."
  },
  {
    "i": 28126,
    "b": 46,
    "c": 4820,
    "r": 4820,
    "o": 25,
    "t": "Datapuwa't sila'y pinalapit ni Jesus sa kaniya, at sinabi, Nalaman ninyo na ang mga pinuno ng mga Gentil ay nangapapapanginoon sa kanila, at ang kanilang mga dakila ay nagsisigamit ng kapamahalaan sa kanila."
  },
  {
    "i": 28127,
    "b": 46,
    "c": 4820,
    "r": 4820,
    "o": 26,
    "t": "Sa inyo'y hindi magkakagayon: kundi ang sinomang magibig na dumakila sa inyo ay magiging lingkod ninyo;"
  },
  {
    "i": 28128,
    "b": 46,
    "c": 4820,
    "r": 4820,
    "o": 27,
    "t": "At sinomang magibig na maging una sa inyo ay magiging alipin ninyo:"
  },
  {
    "i": 28129,
    "b": 46,
    "c": 4820,
    "r": 4820,
    "o": 28,
    "t": "Gayon din naman ang Anak ng tao ay hindi naparito upang paglingkuran, kundi upang maglingkod, at ibigay ang kaniyang buhay na pangtubos sa marami."
  },
  {
    "i": 28130,
    "b": 46,
    "c": 4820,
    "r": 4820,
    "o": 29,
    "t": "At nang sila'y magsialis sa Jerico, ay sumunod sa kaniya ang lubhang maraming tao."
  },
  {
    "i": 28131,
    "b": 46,
    "c": 4820,
    "r": 4820,
    "o": 30,
    "t": "At narito, ang dalawang lalaking bulag na nangakaupo sa tabi ng daan, pagkarinig nilang nagdaraan si Jesus, ay nangagsisigaw, na nagsisipagsabi, Panginoon, mahabag ka sa amin, ikaw na Anak ni David."
  },
  {
    "i": 28132,
    "b": 46,
    "c": 4820,
    "r": 4820,
    "o": 31,
    "t": "At pinagwikaan sila ng karamihan, upang sila'y magsitahimik: datapuwa't sila'y lalong nangagsisigaw, na nagsisipagsabi, Panginoon, mahabag ka sa amin, ikaw na Anak ni David."
  },
  {
    "i": 28133,
    "b": 46,
    "c": 4820,
    "r": 4820,
    "o": 32,
    "t": "At tumigil si Jesus, at sila'y tinawag, at sinabi, Ano ang ibig ninyong gawin ko sa inyo?"
  },
  {
    "i": 28134,
    "b": 46,
    "c": 4820,
    "r": 4820,
    "o": 33,
    "t": "Sinabi nila sa kaniya, Panginoon, na mangadilat ang mga mata namin."
  },
  {
    "i": 28135,
    "b": 46,
    "c": 4820,
    "r": 4820,
    "o": 34,
    "t": "At si Jesus, sa pagkahabag, ay hinipo ang kanilang mga mata, at pagdaka'y nagsitanggap sila ng kanilang paningin; at nagsisunod sa kaniya."
  },
  {
    "i": 28136,
    "b": 46,
    "c": 4821,
    "r": 4821,
    "o": 1,
    "t": "At nang malapit na sila sa Jerusalem, at magsidating sa Betfage, sa bundok ng mga Olivo, ay nagsugo nga si Jesus ng dalawang alagad,"
  },
  {
    "i": 28137,
    "b": 46,
    "c": 4821,
    "r": 4821,
    "o": 2,
    "t": "Na sinasabi sa kanila, Magsiparoon kayo sa nayong nasa tapat ninyo, at pagdaka'y masusumpungan ninyo ang isang nakatali na babaing asno, na may kasamang isang batang asno: kalagin ninyo, at dalhin ninyo sa akin."
  },
  {
    "i": 28138,
    "b": 46,
    "c": 4821,
    "r": 4821,
    "o": 3,
    "t": "At kung ang sinoman ay magsabi ng anoman sa inyo, ay sasabihin ninyo, Kinakailangan sila ng Panginoon; at pagdaka'y kaniyang ipadadala sila."
  },
  {
    "i": 28139,
    "b": 46,
    "c": 4821,
    "r": 4821,
    "o": 4,
    "t": "Nangyari nga ito, upang matupad ang sinalita sa pamamagitan ng propeta, na nagsasabi,"
  },
  {
    "i": 28140,
    "b": 46,
    "c": 4821,
    "r": 4821,
    "o": 5,
    "t": "Sabihin ninyo sa anak na babae ng Sion: Narito, ang Hari mo'y pumaparito sa iyo, Na maamo, at nakasakay sa isang asno, At sa isang batang asno na anak ng babaing asno."
  },
  {
    "i": 28141,
    "b": 46,
    "c": 4821,
    "r": 4821,
    "o": 6,
    "t": "At nagsiparoon ang mga alagad, at ginawa ang ayon sa ipinagutos ni Jesus sa kanila,"
  },
  {
    "i": 28142,
    "b": 46,
    "c": 4821,
    "r": 4821,
    "o": 7,
    "t": "At kanilang dinala ang babaing asno, at ang batang asno, at inilagay nila sa ibabaw ng mga ito ang kanilang mga damit; at dito siya'y sumakay."
  },
  {
    "i": 28143,
    "b": 46,
    "c": 4821,
    "r": 4821,
    "o": 8,
    "t": "At inilalatag sa daan ng kalakhang bahagi ng karamihan ang kanilang mga damit; at ang mga iba'y nagsiputol ng mga sanga ng mga punong kahoy, at inilalatag sa daan."
  },
  {
    "i": 28144,
    "b": 46,
    "c": 4821,
    "r": 4821,
    "o": 9,
    "t": "At ang mga karamihang nangasa unahan niya, at ang nagsisunod, ay nagsisigawan, na nagsisipagsabi, Hosana sa Anak ni David: Mapalad ang pumaparito sa pangalan ng Panginoon: Hosana sa kataastaasan."
  },
  {
    "i": 28145,
    "b": 46,
    "c": 4821,
    "r": 4821,
    "o": 10,
    "t": "At nang pumasok si Jesus sa Jerusalem, ay nagkagulo ang buong bayan, na nagsasabi, Sino kaya ito?"
  },
  {
    "i": 28146,
    "b": 46,
    "c": 4821,
    "r": 4821,
    "o": 11,
    "t": "At sinabi ng mga karamihan, Ito'y ang propeta, Jesus, na taga Nazaret ng Galilea."
  },
  {
    "i": 28147,
    "b": 46,
    "c": 4821,
    "r": 4821,
    "o": 12,
    "t": "At pumasok si Jesus sa templo ng Dios, at itinaboy niya ang lahat na nangagbibili at nangamimili sa templo, at ginulo niya ang mga dulang ng mga mamamalit ng salapi, at ang mga upuan ng mga nagbibili ng mga kalapati;"
  },
  {
    "i": 28148,
    "b": 46,
    "c": 4821,
    "r": 4821,
    "o": 13,
    "t": "At sinabi niya sa kanila, Nasusulat, Ang aking bahay ay tatawaging bahay-panalanginan, datapuwa't ginagawa ninyong yungib ng mga tulisan."
  },
  {
    "i": 28149,
    "b": 46,
    "c": 4821,
    "r": 4821,
    "o": 14,
    "t": "At nagsilapit sa kaniya sa templo ang mga bulag at mga pilay, at sila'y kaniyang pinagaling."
  },
  {
    "i": 28150,
    "b": 46,
    "c": 4821,
    "r": 4821,
    "o": 15,
    "t": "Datapuwa't nang makita ng mga pangulong saserdote at ng mga eskriba ang mga katakatakang bagay na kaniyang ginawa, at ang mga batang nagsisigawan sa templo at nangagsasabi, Hosana sa Anak ni David; ay nangagalit sila,"
  },
  {
    "i": 28151,
    "b": 46,
    "c": 4821,
    "r": 4821,
    "o": 16,
    "t": "At sinabi nila sa kaniya, Naririnig mo baga ang sinasabi ng mga ito? At sinabi sa kanila ni Jesus, Oo: kailan man baga'y hindi ninyo nabasa, Mula sa bibig ng mga sanggol at ng mga sumususo ay iyong nilubos ang pagpupuri?"
  },
  {
    "i": 28152,
    "b": 46,
    "c": 4821,
    "r": 4821,
    "o": 17,
    "t": "At sila'y kaniyang iniwan, at pumaroon sa labas ng bayan sa Betania, at nakipanuluyan doon."
  },
  {
    "i": 28153,
    "b": 46,
    "c": 4821,
    "r": 4821,
    "o": 18,
    "t": "Pagka umaga nga nang siya'y bumabalik sa bayan, nagutom siya."
  },
  {
    "i": 28154,
    "b": 46,
    "c": 4821,
    "r": 4821,
    "o": 19,
    "t": "At pagkakita sa isang puno ng igos sa tabi ng daan, ay kaniyang nilapitan, at walang nasumpungang anoman doon, kundi mga dahon lamang; at sinabi niya rito, Mula ngayo'y huwag kang magbunga kailan man. At pagdaka'y natuyo ang puno ng igos."
  },
  {
    "i": 28155,
    "b": 46,
    "c": 4821,
    "r": 4821,
    "o": 20,
    "t": "At nang makita ito ng mga alagad, ay nangagtaka sila, na nangagsasabi, Ano't pagdaka'y natuyo ang puno ng igos?"
  },
  {
    "i": 28156,
    "b": 46,
    "c": 4821,
    "r": 4821,
    "o": 21,
    "t": "At sumagot si Jesus at sinabi sa kanila, Katotohanang sinasabi ko sa inyo, Kung kayo'y may pananampalataya, at di mangagaalinlangan, hindi lamang mangagagawa ninyo ang nangyari sa puno ng igos, kundi maging sabihin ninyo sa bundok na ito, mapataas ka, at mapasugba ka sa dagat, ay mangyayari."
  },
  {
    "i": 28157,
    "b": 46,
    "c": 4821,
    "r": 4821,
    "o": 22,
    "t": "At lahat ng mga bagay na inyong hihingin sa panalangin, na may pananampalataya, ay inyong tatanggapin."
  },
  {
    "i": 28158,
    "b": 46,
    "c": 4821,
    "r": 4821,
    "o": 23,
    "t": "At pagpasok niya sa templo, ay nagsilapit sa kaniya ang mga pangulong saserdote at ang matatanda sa bayan, samantalang siya'y nagtuturo, at nangagsabi, Sa anong kapamahalaan ginagawa mo ang mga bagay na ito? at sino ang sa iyo'y nagbigay ng kapamahalaang ito?"
  },
  {
    "i": 28159,
    "b": 46,
    "c": 4821,
    "r": 4821,
    "o": 24,
    "t": "At sumagot si Jesus at sa kanila'y sinabi, Tatanungin ko rin naman kayo ng isang tanong, na kung inyong sasabihin sa akin, ay sasabihin ko naman sa inyo kung sa anong kapamahalaan ginagawa ko ang mga bagay na ito."
  },
  {
    "i": 28160,
    "b": 46,
    "c": 4821,
    "r": 4821,
    "o": 25,
    "t": "Ang bautismo ni Juan, saan baga nagmula? sa langit o sa mga tao? At kanilang pinagkatuwiranan sa kanilang sarili, na nangagsasabi, Kung sabihin natin, Sa langit; sasabihin niya sa atin, Bakit nga hindi ninyo siya pinaniwalaan?"
  },
  {
    "i": 28161,
    "b": 46,
    "c": 4821,
    "r": 4821,
    "o": 26,
    "t": "Datapuwa't kung sasabihin, Sa mga tao; nangatatakot tayo sa karamihan; sapagka't kinikilala ng lahat na propeta si Juan."
  },
  {
    "i": 28162,
    "b": 46,
    "c": 4821,
    "r": 4821,
    "o": 27,
    "t": "At sila'y nagsisagot kay Jesus, at sinabi, Hindi namin nalalaman. Kaniyang sinabi naman sa kanila, Hindi ko rin naman sasabihin sa inyo kung sa anong kapamahalaan ginagawa ko ang mga bagay na ito."
  },
  {
    "i": 28163,
    "b": 46,
    "c": 4821,
    "r": 4821,
    "o": 28,
    "t": "Datapuwa't ano sa akala ninyo? Isang taong may dalawang anak; at lumapit siya sa una, at sinabi, Anak, pumaroon at gumawa ka ngayon sa ubasan."
  },
  {
    "i": 28164,
    "b": 46,
    "c": 4821,
    "r": 4821,
    "o": 29,
    "t": "At sinagot niya at sinabi, Ayaw ko: datapuwa't nagsisi siya pagkatapos, at naparoon."
  },
  {
    "i": 28165,
    "b": 46,
    "c": 4821,
    "r": 4821,
    "o": 30,
    "t": "At siya'y lumapit sa ikalawa, at gayon din ang sinabi. At sumagot siya at sinabi, Ginoo, ako'y paroroon: at hindi naparoon."
  },
  {
    "i": 28166,
    "b": 46,
    "c": 4821,
    "r": 4821,
    "o": 31,
    "t": "Alin baga sa dalawa ang gumanap ng kalooban ng kaniyang ama? Sinabi nila, Ang una. Sinabi sa kanila ni Jesus, Katotohanang sinasabi ko sa inyo, na ang mga maniningil ng buwis at ang mga patutot ay nangauuna sa inyo ng pagpasok sa kaharian ng Dios."
  },
  {
    "i": 28167,
    "b": 46,
    "c": 4821,
    "r": 4821,
    "o": 32,
    "t": "Sapagka't naparito si Juan sa inyo sa daan ng katuwiran, at hindi ninyo siya pinaniwalaan; datapuwa't pinaniwalaan siya ng mga maniningil ng buwis at ng mga patutot: at kayo, sa pagkakita ninyo nito, ay hindi man kayo nangagsisi pagkatapos, upang kayo'y magsipaniwala sa kaniya."
  },
  {
    "i": 28168,
    "b": 46,
    "c": 4821,
    "r": 4821,
    "o": 33,
    "t": "Pakinggan ninyo ang isa pang talinghaga: May isang tao, na puno ng sangbahayan, na nagtanim ng isang ubasan, at binakuran niya ng mga buhay na punong kahoy sa palibot, at humukay roon ng isang pisaan ng ubas, at nagtayo ng isang bantayan, at ipinagkatiwala yaon sa mga magsasaka, at napasa ibang lupain."
  },
  {
    "i": 28169,
    "b": 46,
    "c": 4821,
    "r": 4821,
    "o": 34,
    "t": "At nang malapit na ang panahon ng pamumunga, ay sinugo ang kaniyang mga alipin sa mga magsasaka, upang tanggapin ang kaniyang bunga."
  },
  {
    "i": 28170,
    "b": 46,
    "c": 4821,
    "r": 4821,
    "o": 35,
    "t": "At pinaghawakan ng mga magsasaka ang kaniyang mga alipin, at hinampas nila ang isa, at ang isa'y pinatay, at ang isa'y binato."
  },
  {
    "i": 28171,
    "b": 46,
    "c": 4821,
    "r": 4821,
    "o": 36,
    "t": "Muling sinugo niya ang ibang mga alipin, na mahigit pa sa nangauna; at ginawa rin sa kanila ang gayon ding paraan."
  },
  {
    "i": 28172,
    "b": 46,
    "c": 4821,
    "r": 4821,
    "o": 37,
    "t": "Datapuwa't pagkatapos ay sinugo niya sa kanila ang kaniyang anak na lalake, na nagsasabi, Igagalang nila ang aking anak."
  },
  {
    "i": 28173,
    "b": 46,
    "c": 4821,
    "r": 4821,
    "o": 38,
    "t": "Datapuwa't nang makita ng mga magsasaka ang anak, ay nangagusapan sila, Ito ang tagapagmana; halikayo, siya'y ating patayin, at kunin natin ang kaniyang mana."
  },
  {
    "i": 28174,
    "b": 46,
    "c": 4821,
    "r": 4821,
    "o": 39,
    "t": "At siya'y hinawakan nila, at itinaboy siya sa ubasan, at pinatay siya."
  },
  {
    "i": 28175,
    "b": 46,
    "c": 4821,
    "r": 4821,
    "o": 40,
    "t": "Pagdating nga ng panginoon ng ubasan, ano kaya ang gagawin sa mga magsasakang yaon?"
  },
  {
    "i": 28176,
    "b": 46,
    "c": 4821,
    "r": 4821,
    "o": 41,
    "t": "Sinabi nila sa kaniya, Pupuksaing walang awa ang mga tampalasang yaon, at ibibigay ang ubasan sa mga ibang magsasaka, na sa kaniya'y mangagbibigay ng mga bunga sa kanilang kapanahunan."
  },
  {
    "i": 28177,
    "b": 46,
    "c": 4821,
    "r": 4821,
    "o": 42,
    "t": "Sinabi sa kanila ni Jesus, Kailan man baga'y hindi ninyo nabasa sa mga kasulatan, Ang batong itinakuwil ng nangagtatayo ng gusali, Ang siya ring ginawang pangulo sa panulok; Ito'y mula sa Panginoon, At ito'y kagilagilalas sa harap ng ating mga mata?"
  },
  {
    "i": 28178,
    "b": 46,
    "c": 4821,
    "r": 4821,
    "o": 43,
    "t": "Kaya nga sinasabi ko sa inyo, Aalisin sa inyo ang kaharian ng Dios, at ibibigay sa isang bansang nagkakabunga."
  },
  {
    "i": 28179,
    "b": 46,
    "c": 4821,
    "r": 4821,
    "o": 44,
    "t": "At ang mahulog sa ibabaw ng batong ito ay madudurog: datapuwa't sinomang kaniyang malagpakan, ay pangangalating gaya ng alabok."
  },
  {
    "i": 28180,
    "b": 46,
    "c": 4821,
    "r": 4821,
    "o": 45,
    "t": "At nang marinig ng mga pangulong saserdote at ng mga Fariseo ang kaniyang mga talinghaga, ay kanilang napaghalata na sila ang kaniyang pinagsasalitaan."
  },
  {
    "i": 28181,
    "b": 46,
    "c": 4821,
    "r": 4821,
    "o": 46,
    "t": "At nang sila'y nagsisihanap ng paraang siya'y mahuli, ay nangatakot sila sa karamihan, sapagka't ipinalalagay nito na siya'y propeta."
  },
  {
    "i": 28182,
    "b": 46,
    "c": 4822,
    "r": 4822,
    "o": 1,
    "t": "At sumagot si Jesus at muling pinagsalitaan sila sa mga talinghaga, na sinasabi,"
  },
  {
    "i": 28183,
    "b": 46,
    "c": 4822,
    "r": 4822,
    "o": 2,
    "t": "Tulad ang kaharian ng langit sa isang hari na naghanda ng piging ng kasalan ng kaniyang anak na lalake,"
  },
  {
    "i": 28184,
    "b": 46,
    "c": 4822,
    "r": 4822,
    "o": 3,
    "t": "At sinugo ang kaniyang mga alipin upang tawagin ang mga inanyayahan sa piging ng kasalan: at sila'y ayaw magsidalo."
  },
  {
    "i": 28185,
    "b": 46,
    "c": 4822,
    "r": 4822,
    "o": 4,
    "t": "Muling nagsugo siya sa ibang mga alipin, na sinasabi, Sabihin ninyo sa mga inanyayahan, Narito, inihanda ko na ang aking piging; pinatay ko ang aking mga baka at mga hayop na matataba, at ang lahat ng mga bagay ay nahahanda na: magsiparito kayo sa piging ng kasalan."
  },
  {
    "i": 28186,
    "b": 46,
    "c": 4822,
    "r": 4822,
    "o": 5,
    "t": "Datapuwa't hindi nila pinansin, at sila'y nagsiyaon sa kanilang lakad, ang isa'y sa kaniyang sariling bukid, ang isa'y sa kaniyang mga kalakal;"
  },
  {
    "i": 28187,
    "b": 46,
    "c": 4822,
    "r": 4822,
    "o": 6,
    "t": "At hinawakan ng mga iba ang kaniyang mga alipin, at sila'y dinuwahagi, at pinagpapatay."
  },
  {
    "i": 28188,
    "b": 46,
    "c": 4822,
    "r": 4822,
    "o": 7,
    "t": "Datapuwa't ang hari ay nagalit; at sinugo ang kaniyang mga hukbo, at pinuksa ang mga mamamataytaong yaon, at sinunog ang kanilang bayan."
  },
  {
    "i": 28189,
    "b": 46,
    "c": 4822,
    "r": 4822,
    "o": 8,
    "t": "Nang magkagayo'y sinabi niya sa kaniyang mga alipin, Nahahanda ang kasalan, nguni't hindi karapatdapat ang mga inanyayahan."
  },
  {
    "i": 28190,
    "b": 46,
    "c": 4822,
    "r": 4822,
    "o": 9,
    "t": "Magsiparoon nga kayo sa mga likuang lansangan, at anyayahan ninyo sa piging ng kasalan ang lahat ninyong mangasumpungan."
  },
  {
    "i": 28191,
    "b": 46,
    "c": 4822,
    "r": 4822,
    "o": 10,
    "t": "At nagsilabas ang mga aliping yaon sa mga lansangan, at kanilang tinipon ang lahat nilang nangasumpungan, masasama at mabubuti: at napuno ng mga panauhin ang kasalan."
  },
  {
    "i": 28192,
    "b": 46,
    "c": 4822,
    "r": 4822,
    "o": 11,
    "t": "Datapuwa't pagpasok ng hari upang tingnan ang mga panauhin, ay doo'y nakita niya ang isang tao na hindi nararamtan ng damit-kasalan:"
  },
  {
    "i": 28193,
    "b": 46,
    "c": 4822,
    "r": 4822,
    "o": 12,
    "t": "At sinabi niya sa kaniya, Kaibigan, ano't pumasok ka rito na walang damit-kasalan? At siya'y naumid."
  },
  {
    "i": 28194,
    "b": 46,
    "c": 4822,
    "r": 4822,
    "o": 13,
    "t": "Nang magkagayo'y sinabi ng hari sa mga naglilingkod, Gapusin ninyo ang mga paa at mga kamay niya, at itapon ninyo siya sa kadiliman sa labas; diyan na nga ang pagtangis at ang pagngangalit ng mga ngipin."
  },
  {
    "i": 28195,
    "b": 46,
    "c": 4822,
    "r": 4822,
    "o": 14,
    "t": "Sapagka't marami ang mga tinawag, datapuwa't kakaunti ang mga nahirang."
  },
  {
    "i": 28196,
    "b": 46,
    "c": 4822,
    "r": 4822,
    "o": 15,
    "t": "Nang magkagayo'y nagsialis ang mga Fariseo, at nangagsanggunian sila kung paano kayang mahuhuli nila siya sa kaniyang pananalita."
  },
  {
    "i": 28197,
    "b": 46,
    "c": 4822,
    "r": 4822,
    "o": 16,
    "t": "At sinugo nila sa kaniya ang kanilang mga alagad, na kasama ng mga Herodiano, na nagsisipagsabi, Guro, nalalaman naming ikaw ay totoo, at itinuturo mong may katotohanan ang daan ng Dios, at hindi ka nangingimi kanino man: sapagka't hindi ka nagtatangi ng tao."
  },
  {
    "i": 28198,
    "b": 46,
    "c": 4822,
    "r": 4822,
    "o": 17,
    "t": "Sabihin mo nga sa amin, Ano sa akala mo? Matuwid bagang bumuwis kay Cesar, o hindi?"
  },
  {
    "i": 28199,
    "b": 46,
    "c": 4822,
    "r": 4822,
    "o": 18,
    "t": "Datapuwa't napagkikilala ni Jesus ang kanilang kasamaan, at sinabi sa kanila, Bakit ninyo ako tinutukso, kayong mga mapagpaimbabaw?"
  }
]
