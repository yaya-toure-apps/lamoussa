[
  {
    "i": 1500,
    "b": 0,
    "c": 149,
    "r": 149,
    "o": 28,
    "t": "Tutti costoro sono i capi delle dodici tribù d’Israele; e questo è quello che il padre loro disse loro, quando il benedisse, benedicendo ciascuno di essi secondo la sua propria benedizione."
  },
  {
    "i": 1501,
    "b": 0,
    "c": 149,
    "r": 149,
    "o": 29,
    "t": "Poi comandò, e disse loro: Tosto sarò raccolto al mio popolo; seppellitemi coi miei padri, nella spelonca ch’è nel campo di Efron Hitteo;"
  },
  {
    "i": 1502,
    "b": 0,
    "c": 149,
    "r": 149,
    "o": 30,
    "t": "nella spelonca, ch’è nel campo di Macpela, il quale è dirincontro a Mamre, nel paese di Cannan; la quale spelonca Abrahamo comperò da Efron Hitteo, insieme col campo, per possession di sepoltura."
  },
  {
    "i": 1503,
    "b": 0,
    "c": 149,
    "r": 149,
    "o": 31,
    "t": "Quivi fu seppellito Abrahamo e Sara, sua moglie; quivi fu seppellito Isacco e Rebecca, sua moglie; quivi ancora ho seppellita Lea."
  },
  {
    "i": 1504,
    "b": 0,
    "c": 149,
    "r": 149,
    "o": 32,
    "t": "L’acquisto di quel campo, e della spelonca ch’è in esso, fu fatto da’ figliuoli di Het."
  },
  {
    "i": 1505,
    "b": 0,
    "c": 149,
    "r": 149,
    "o": 33,
    "t": "E, dopo che Giacobbe ebbe finito di dar questi comandamenti a’ suoi figliuoli, ritrasse i piedi dentro al letto, e trapassò, e fu raccolto a’ suoi popoli"
  },
  {
    "i": 1506,
    "b": 0,
    "c": 150,
    "r": 150,
    "o": 1,
    "t": "E GIUSEPPE, gittatosi sopra la faccia di suo padre, pianse sopra lui, e lo baciò."
  },
  {
    "i": 1507,
    "b": 0,
    "c": 150,
    "r": 150,
    "o": 2,
    "t": "Poi comandò a’ suoi servitori medici, che imbalsamassero suo padre. E i medici imbalsamarono Israele."
  },
  {
    "i": 1508,
    "b": 0,
    "c": 150,
    "r": 150,
    "o": 3,
    "t": "E quaranta giorni intieri furono posti ad imbalsamarlo; perciocchè tanto tempo appunto si metteva ad imbalsamar coloro che s’imbalsamavano; e gli Egizj lo piansero per settanta giorni."
  },
  {
    "i": 1509,
    "b": 0,
    "c": 150,
    "r": 150,
    "o": 4,
    "t": "E, dopo che furono passati i giorni del pianto che si fece per lui, Giuseppe parlò alla famiglia di Faraone, dicendo: Deh! se io ho trovata grazia appo voi, parlate, vi prego, a Faraone, e ditegli:"
  },
  {
    "i": 1510,
    "b": 0,
    "c": 150,
    "r": 150,
    "o": 5,
    "t": "Che mio padre mi ha fatto giurare, dicendo: Ecco, io mi muoio; seppelliscimi nella mia sepoltura, la quale io mi ho cavata nel paese di Canaan. Deh! lascia ora dunque che io vada a seppellire mio padre; poi ritornerò."
  },
  {
    "i": 1511,
    "b": 0,
    "c": 150,
    "r": 150,
    "o": 6,
    "t": "E Faraone disse: Va’, seppellisci tuo padre, come egli ti ha fatto giurare"
  },
  {
    "i": 1512,
    "b": 0,
    "c": 150,
    "r": 150,
    "o": 7,
    "t": "Giuseppe adunque salì, per seppellir suo padre; e con lui andarono tutti gli anziani della casa di Faraone, servitori di esso, e tutti gli anziani del paese di Egitto;"
  },
  {
    "i": 1513,
    "b": 0,
    "c": 150,
    "r": 150,
    "o": 8,
    "t": "e tutta la famiglia di Giuseppe, e i suoi fratelli, e la famiglia di suo padre; sol lasciarono nella contrada di Gosen le lor famiglie, e le lor gregge, e i loro armenti."
  },
  {
    "i": 1514,
    "b": 0,
    "c": 150,
    "r": 150,
    "o": 9,
    "t": "Con lui andarono eziandio carri e cavalieri; talchè lo stuolo fu grandissimo."
  },
  {
    "i": 1515,
    "b": 0,
    "c": 150,
    "r": 150,
    "o": 10,
    "t": "E, come furono giunti all’aia di Atad, che era di là dal Giordano, fecero quivi un grande e molto grave lamento. E Giuseppe fece cordoglio di suo padre per sette giorni."
  },
  {
    "i": 1516,
    "b": 0,
    "c": 150,
    "r": 150,
    "o": 11,
    "t": "Or i Cananei, abitanti di quel paese, veggendo il cordoglio che si faceva nell’aia di Atad, dissero: Quest’è un duolo grave agli Egizj: perciò fu posto nome a quell’aia, Abel-Misraim, ch’è di là dal Giordano."
  },
  {
    "i": 1517,
    "b": 0,
    "c": 150,
    "r": 150,
    "o": 12,
    "t": "E i figliuoli di Giacobbe gli fecero come egli avea lor comandato."
  },
  {
    "i": 1518,
    "b": 0,
    "c": 150,
    "r": 150,
    "o": 13,
    "t": "E lo portarono nel paese di Canaan, e lo seppellirono nella spelonca del campo di Macpela, dirimpetto a Mamre, la quale Abrahamo avea comperata, insieme col campo, da Efron Hitteo, per possession di sepoltura."
  },
  {
    "i": 1519,
    "b": 0,
    "c": 150,
    "r": 150,
    "o": 14,
    "t": "E Giuseppe, dopo ch’ebbe seppellito suo padre, se ne ritornò in Egitto, co’ suoi fratelli, e con tutti coloro che erano andati con lui, per seppellir suo padre"
  },
  {
    "i": 1520,
    "b": 0,
    "c": 150,
    "r": 150,
    "o": 15,
    "t": "Or i fratelli di Giuseppe, veggendo che il padre loro era morto, dissero: Forse Giuseppe ci porterà odio, e nimistà, e non mancherà di renderci tutto il male che gli abbiam fatto."
  },
  {
    "i": 1521,
    "b": 0,
    "c": 150,
    "r": 150,
    "o": 16,
    "t": "Laonde commisero ad alcuni di andare a Giuseppe, per dirgli; Tuo padre, avanti che morisse, ordinò, e disse:"
  },
  {
    "i": 1522,
    "b": 0,
    "c": 150,
    "r": 150,
    "o": 17,
    "t": "Dite così a Giuseppe: Perdona, ti prego, ora a’ tuoi fratelli il lor misfatto, e il lor peccato; conciossiachè essi ti abbiano fatto del male. Deh! perdona dunque ora a’ servitori dell’Iddio di tuo padre il lor misfatto. E Giuseppe pianse, quando coloro gli parlarono."
  },
  {
    "i": 1523,
    "b": 0,
    "c": 150,
    "r": 150,
    "o": 18,
    "t": "I suoi fratelli andarono eziandio a lui; e, gittatisi in terra davanti a lui, gli dissero: Eccociti per servi."
  },
  {
    "i": 1524,
    "b": 0,
    "c": 150,
    "r": 150,
    "o": 19,
    "t": "Ma Giuseppe disse loro: Non temiate; perciocchè, sono io in luogo di Dio?"
  },
  {
    "i": 1525,
    "b": 0,
    "c": 150,
    "r": 150,
    "o": 20,
    "t": "Voi certo avevate pensato del male contro a me; ma Iddio ha pensato di convertir quel male in bene, per far ciò che oggi appare, per conservare in vita una gran gente."
  },
  {
    "i": 1526,
    "b": 0,
    "c": 150,
    "r": 150,
    "o": 21,
    "t": "Ora dunque, non temiate; io sostenterò voi, e le vostre famiglie. Così li consolò, e li riconfortò"
  },
  {
    "i": 1527,
    "b": 0,
    "c": 150,
    "r": 150,
    "o": 22,
    "t": "E Giuseppe dimorò in Egitto, con la famiglia di suo padre, e visse centodieci anni."
  },
  {
    "i": 1528,
    "b": 0,
    "c": 150,
    "r": 150,
    "o": 23,
    "t": "E vide ad Efraim figliuoli della terza generazione; i figliuoli di Machir, figliuolo di Manasse, nacquero anch’essi, e furono allevati sopra le ginocchia di Giuseppe."
  },
  {
    "i": 1529,
    "b": 0,
    "c": 150,
    "r": 150,
    "o": 24,
    "t": "E Giuseppe disse a’ suoi fratelli: Tosto morrò, e Iddio per certo vi visiterà, e vi farà salire fuor di questo paese, nel paese il quale egli giurò ad Abrahamo, a Isacco, e a Giacobbe."
  },
  {
    "i": 1530,
    "b": 0,
    "c": 150,
    "r": 150,
    "o": 25,
    "t": "E Giuseppe fece giurare i figliuoli d’Israele, dicendo: Iddio per certo vi visiterà; allora trasportate di qui le mie ossa."
  },
  {
    "i": 1531,
    "b": 0,
    "c": 150,
    "r": 150,
    "o": 26,
    "t": "Poi Giuseppe morì, essendo di età di centodieci anni; e fu imbalsamato, e posto in un cataletto in Egitto"
  },
  {
    "i": 1532,
    "b": 1,
    "c": 201,
    "r": 201,
    "o": 1,
    "t": "OR questi sono i nomi de’ figliuoli d’Israele, che vennero in Egitto: essi vi vennero con Giacobbe, ciascuno con la sua famiglia."
  },
  {
    "i": 1533,
    "b": 1,
    "c": 201,
    "r": 201,
    "o": 2,
    "t": "Ruben, Simeone, Levi, e Giuda;"
  },
  {
    "i": 1534,
    "b": 1,
    "c": 201,
    "r": 201,
    "o": 3,
    "t": "Issacar, Zabulon, e Beniamino;"
  },
  {
    "i": 1535,
    "b": 1,
    "c": 201,
    "r": 201,
    "o": 4,
    "t": "Dan, Neftali, Gad, e Aser."
  },
  {
    "i": 1536,
    "b": 1,
    "c": 201,
    "r": 201,
    "o": 5,
    "t": "E tutte le persone, uscite dell’anca di Giacobbe, erano settanta. Or Giuseppe era già in Egitto."
  },
  {
    "i": 1537,
    "b": 1,
    "c": 201,
    "r": 201,
    "o": 6,
    "t": "E Giuseppe morì, e tutti i suoi fratelli, e tutta quella generazione."
  },
  {
    "i": 1538,
    "b": 1,
    "c": 201,
    "r": 201,
    "o": 7,
    "t": "E i figliuoli d’Israele fruttarono e moltiplicarono copiosamente, e crebbero, e divennero grandemente possenti, talchè il paese fu ripieno di essi"
  },
  {
    "i": 1539,
    "b": 1,
    "c": 201,
    "r": 201,
    "o": 8,
    "t": "Or sorse un nuovo re sopra l’Egitto, il qual non avea conosciuto Giuseppe."
  },
  {
    "i": 1540,
    "b": 1,
    "c": 201,
    "r": 201,
    "o": 9,
    "t": "Costui disse al suo popolo: Ecco, il popolo de’ figliuoli d’Israele è più grande e più possente di noi."
  },
  {
    "i": 1541,
    "b": 1,
    "c": 201,
    "r": 201,
    "o": 10,
    "t": "Ora procediamo saggiamente intorno ad esso; che talora non moltiplichi; onde, se alcuna guerra avvenisse, egli non si congiunga anche esso co’ nostri nemici, e non guerreggi contro a noi, o se ne vada via dal paese."
  },
  {
    "i": 1542,
    "b": 1,
    "c": 201,
    "r": 201,
    "o": 11,
    "t": "Furono adunque costituiti sopra il popolo d’Israele commissari d’angherie, per affliggerlo con le lor gravezze. E il popolo edificò a Faraone delle città da magazzini, cioè, Pitom e Raamses."
  },
  {
    "i": 1543,
    "b": 1,
    "c": 201,
    "r": 201,
    "o": 12,
    "t": "Ma quanto più l’affliggevano, tanto più cresceva, e tanto più moltiplicava fuor di modo; onde gli Egizj portavano gran noia de’ figliuoli d’Israele."
  },
  {
    "i": 1544,
    "b": 1,
    "c": 201,
    "r": 201,
    "o": 13,
    "t": "E gli Egizj facevano servire i figliuoli d’Israele con asprezza."
  },
  {
    "i": 1545,
    "b": 1,
    "c": 201,
    "r": 201,
    "o": 14,
    "t": "E li facevano vivere in amaritudine, con dura servitù, adoperandoli intorno all’argilla, e a’ mattoni, e ad ogni servigio de’ campi; tutta la servitù, nella quale li adoperavano, era con asprezza"
  },
  {
    "i": 1546,
    "b": 1,
    "c": 201,
    "r": 201,
    "o": 15,
    "t": "Il re di Egitto disse ancora alle levatrici delle donne Ebree, il nome dell’una delle quali era Sifra, e quel dell’altra Pua:"
  },
  {
    "i": 1547,
    "b": 1,
    "c": 201,
    "r": 201,
    "o": 16,
    "t": "Quando voi ricoglierete i parti delle donne Ebree, e le vedrete in su la seggiola, se il parto è un figliuol maschio, uccidetelo; ma se è una figliuola femmina, lasciatela vivere."
  },
  {
    "i": 1548,
    "b": 1,
    "c": 201,
    "r": 201,
    "o": 17,
    "t": "Ma quelle levatrici temettero Iddio, e non fecero secondo che il re di Egitto avea loro detto; anzi lasciarono vivere i fanciulli."
  },
  {
    "i": 1549,
    "b": 1,
    "c": 201,
    "r": 201,
    "o": 18,
    "t": "E il re di Egitto chiamò le levatrici, e disse loro: Perchè avete voi fatto questo, di lasciar vivere i fanciulli?"
  },
  {
    "i": 1550,
    "b": 1,
    "c": 201,
    "r": 201,
    "o": 19,
    "t": "E le levatrici dissero a Faraone: Le donne Ebree non sono come l’Egizie, perciocchè sono vigorose; avanti che la levatrice sia venuta a loro, hanno partorito."
  },
  {
    "i": 1551,
    "b": 1,
    "c": 201,
    "r": 201,
    "o": 20,
    "t": "E Iddio fece del bene a quelle levatrici; e il popolo crebbe, e divenne grandemente possente."
  },
  {
    "i": 1552,
    "b": 1,
    "c": 201,
    "r": 201,
    "o": 21,
    "t": "E perchè quelle levatrici temettero Iddio, egli edificò loro delle case."
  },
  {
    "i": 1553,
    "b": 1,
    "c": 201,
    "r": 201,
    "o": 22,
    "t": "Allora Faraone comandò a tutto il suo popolo, dicendo: Gittate nel fiume ogni figliuol maschio che nascerà, e lasciate vivere tutte le figliuole femmine"
  },
  {
    "i": 1554,
    "b": 1,
    "c": 202,
    "r": 202,
    "o": 1,
    "t": "OR un uomo della famiglia di Levi andò, e prese per moglie una figliuola di Levi."
  },
  {
    "i": 1555,
    "b": 1,
    "c": 202,
    "r": 202,
    "o": 2,
    "t": "E quella donna concepette, e partorì un figliuolo; e, veggendolo bello, lo tenne nascosto lo spazio di tre mesi."
  },
  {
    "i": 1556,
    "b": 1,
    "c": 202,
    "r": 202,
    "o": 3,
    "t": "Ma non potendo più tenerlo nascosto, ella prese una cestella fatta di giunchi, e la impiastrò di bitume e di pece; e, postovi dentro il fanciullo, la mise nella giuncaia, in su la riva del fiume."
  },
  {
    "i": 1557,
    "b": 1,
    "c": 202,
    "r": 202,
    "o": 4,
    "t": "E la sorella del fanciullo se ne stava da lungi, per saper ciò che gli avverrebbe"
  },
  {
    "i": 1558,
    "b": 1,
    "c": 202,
    "r": 202,
    "o": 5,
    "t": "Or la figliuola di Faraone discese per bagnarsi nel fiume; e le sue donzelle passeggiavano su la riva del fiume; ed ella vide quella cestella per mezzo la giuncaia, e mandò una sua servente, e la fece torre."
  },
  {
    "i": 1559,
    "b": 1,
    "c": 202,
    "r": 202,
    "o": 6,
    "t": "E apertala vide quel bambino; ed ecco, il fanciullo piangeva; ed ella ne ebbe compassione, e disse: Questo fanciullo è de’ figliuoli degli Ebrei."
  },
  {
    "i": 1560,
    "b": 1,
    "c": 202,
    "r": 202,
    "o": 7,
    "t": "E la sorella di esso disse alla figliuola di Faraone: Andrò io a chiamarti una balia d’infra le donne Ebree, che ti allatti questo fanciullo?"
  },
  {
    "i": 1561,
    "b": 1,
    "c": 202,
    "r": 202,
    "o": 8,
    "t": "E la figliuola di Faraone le disse: Va’. E la fanciulla andò, e chiamò la madre del fanciullo."
  },
  {
    "i": 1562,
    "b": 1,
    "c": 202,
    "r": 202,
    "o": 9,
    "t": "E la figliuola di Faraone disse: Portane questo fanciullo, e allattamelo, ed io ti darò il tuo salario. E quella donna prese il fanciullo, e lo allattò."
  },
  {
    "i": 1563,
    "b": 1,
    "c": 202,
    "r": 202,
    "o": 10,
    "t": "E quando il fanciullo fu grande, ella lo menò alla figliuola di Faraone, ed esso le fu in luogo di figliuolo, ed ella gli pose nome Mosè; perciocchè, disse ella, io lo ho tratto fuor delle acque"
  },
  {
    "i": 1564,
    "b": 1,
    "c": 202,
    "r": 202,
    "o": 11,
    "t": "Or in quel tempo, essendo Mosè già divenuto grande, avvenne ch’egli uscì fuori a’ suoi fratelli, e vide le lor gravezze; e vide un Egizio che percuoteva un uomo Ebreo de’ suoi fratelli."
  },
  {
    "i": 1565,
    "b": 1,
    "c": 202,
    "r": 202,
    "o": 12,
    "t": "E avendo riguardato qua e là, e veduto, che non v’era nissuno, percosse quell’Egizio, e lo nascose nel sabbione."
  },
  {
    "i": 1566,
    "b": 1,
    "c": 202,
    "r": 202,
    "o": 13,
    "t": "E il giorno seguente egli uscì ancora fuori; ed ecco, due uomini Ebrei contendevano insieme. Ed egli disse a colui che avea il torto: Perchè percuoti il tuo prossimo?"
  },
  {
    "i": 1567,
    "b": 1,
    "c": 202,
    "r": 202,
    "o": 14,
    "t": "E colui gli rispose: Chi ti ha costituito principe e giudice sopra noi? pensi tu di uccider me, come uccidesti quell’Egizio? E Mosè temette, e disse: Per certo la cosa si è saputa."
  },
  {
    "i": 1568,
    "b": 1,
    "c": 202,
    "r": 202,
    "o": 15,
    "t": "E Faraone udì questa cosa, e cercò Mosè per ucciderlo; ma Mosè se ne fuggì dal cospetto di Faraone, e si fermò nel paese di Madian, ove si pose a sedere presso ad un pozzo"
  },
  {
    "i": 1569,
    "b": 1,
    "c": 202,
    "r": 202,
    "o": 16,
    "t": "Or il sacerdote di Madian avea sette figliuole; le quali vennero, e attinsero dell’acqua, ed empierono gli abbeveratoi, per abbeverar le gregge del lor padre."
  },
  {
    "i": 1570,
    "b": 1,
    "c": 202,
    "r": 202,
    "o": 17,
    "t": "E i pastori sopraggiunsero, e scacciarono le gregge; ma Mosè si levò, e soccorse quelle fanciulle, e abbeverò le lor gregge."
  },
  {
    "i": 1571,
    "b": 1,
    "c": 202,
    "r": 202,
    "o": 18,
    "t": "Ed elleno se ne vennero a Reuel, lor padre; ed egli disse loro: Perchè siete voi oggi così presto ritornate?"
  },
  {
    "i": 1572,
    "b": 1,
    "c": 202,
    "r": 202,
    "o": 19,
    "t": "Ed elleno risposero: Un uomo Egizio ci ha riscosse dalle mani de’ pastori, e anche ci ha attinto dell’acqua abbondantemente, ed ha abbeverate le gregge."
  },
  {
    "i": 1573,
    "b": 1,
    "c": 202,
    "r": 202,
    "o": 20,
    "t": "Ed egli disse alla sue figliuole: E dov’è egli? perchè avete lasciato là quell’uomo? chiamatelo, che prenda cibo."
  },
  {
    "i": 1574,
    "b": 1,
    "c": 202,
    "r": 202,
    "o": 21,
    "t": "E Mosè acconsentì di dimorar con quell’uomo: ed egli diede a Mosè Sippora, sua figliuola."
  },
  {
    "i": 1575,
    "b": 1,
    "c": 202,
    "r": 202,
    "o": 22,
    "t": "Ed ella partorì un figliuolo, ed egli gli pose nome Ghersom; perciocchè disse: Io sono stato forestiere in paese strano"
  },
  {
    "i": 1576,
    "b": 1,
    "c": 202,
    "r": 202,
    "o": 23,
    "t": "Or avvenne che in quel mezzo tempo, che fu lungo, il re di Egitto morì; e i figliuoli d’Israele sospirarono per la servitù, e gridarono; e le lor grida, che gittarono per la servitù, salirono a Dio."
  },
  {
    "i": 1577,
    "b": 1,
    "c": 202,
    "r": 202,
    "o": 24,
    "t": "E Iddio intese i loro stridi, e si ricordò del suo patto con Abrahamo, con Isacco, e con Giacobbe."
  },
  {
    "i": 1578,
    "b": 1,
    "c": 202,
    "r": 202,
    "o": 25,
    "t": "E Iddio riguardò a’ figliuoli d’Israele, e ne prese conoscenza"
  },
  {
    "i": 1579,
    "b": 1,
    "c": 203,
    "r": 203,
    "o": 1,
    "t": "OR Mosè pasturava la greggia di Ietro, sacerdote di Madian, suo suocero; e guidando la greggia dietro al deserto, pervenne alla montagna di Dio, ad Horeb."
  },
  {
    "i": 1580,
    "b": 1,
    "c": 203,
    "r": 203,
    "o": 2,
    "t": "E l’Angelo del Signore gli apparve in una fiamma di fuoco, di mezzo un pruno. Ed egli riguardò, ed ecco, il pruno ardea in fuoco, e pure il pruno non si consumava."
  },
  {
    "i": 1581,
    "b": 1,
    "c": 203,
    "r": 203,
    "o": 3,
    "t": "E Mosè disse: Or andrò là, e vedrò questa gran visione, per qual cagione il pruno non si bruci."
  },
  {
    "i": 1582,
    "b": 1,
    "c": 203,
    "r": 203,
    "o": 4,
    "t": "E il Signore vide ch’egli era andato là fuor di via, per veder quella visione. E Iddio lo chiamò di mezzo il pruno, e disse: Mosè, Mosè. Ed egli rispose: Eccomi."
  },
  {
    "i": 1583,
    "b": 1,
    "c": 203,
    "r": 203,
    "o": 5,
    "t": "E Iddio gli disse: Non appressarti in qua; tratti le scarpe da’ piedi, perciocchè il luogo, sopra il quale tu stai, è terra santa."
  },
  {
    "i": 1584,
    "b": 1,
    "c": 203,
    "r": 203,
    "o": 6,
    "t": "Poi disse: Io son l’Iddio di tuo padre, l’Iddio di Abrahamo, l’Iddio d’Isacco, e l’Iddio di Giacobbe. E Mosè si nascose la faccia; perciocchè egli temeva di riguardar verso Iddio"
  },
  {
    "i": 1585,
    "b": 1,
    "c": 203,
    "r": 203,
    "o": 7,
    "t": "E il Signore disse: Ben ho veduta l’afflizion del mio popolo, ch’è in Egitto, ed ho udite le lor grida, per cagion dei loro esattori; perciocchè io ho presa conoscenza delle sue doglie."
  },
  {
    "i": 1586,
    "b": 1,
    "c": 203,
    "r": 203,
    "o": 8,
    "t": "E sono sceso per riscuoterlo dalle mani degli Egizj, e per farlo salir da quel paese in un paese buono e largo; in un paese stillante latte e miele; nel luogo de’ Cananei, degl’Hittei, degli Amorrei, dei Ferezei, degl’Hivvei, e de’ Gebusei."
  },
  {
    "i": 1587,
    "b": 1,
    "c": 203,
    "r": 203,
    "o": 9,
    "t": "Ora dunque, ecco, le grida de’ figliuoli d’Israele son pervenute a me, ed anche ho veduta l’oppressione, con la quale gli Egizj li oppressano."
  },
  {
    "i": 1588,
    "b": 1,
    "c": 203,
    "r": 203,
    "o": 10,
    "t": "Perciò, vieni ora, ed io ti manderò a Faraone, e tu trarrai fuor di Egitto il mio popolo, i figliuoli d’Israele"
  },
  {
    "i": 1589,
    "b": 1,
    "c": 203,
    "r": 203,
    "o": 11,
    "t": "E Mosè disse a Dio: Chi sono io, che io vada a Faraone, e tragga fuor di Egitto i figliuoli d’Israele?"
  },
  {
    "i": 1590,
    "b": 1,
    "c": 203,
    "r": 203,
    "o": 12,
    "t": "E Iddio gli disse! Va’ pure; perciocchè io sarò teco; e questo ti sarà per segno che io ti ho mandato. Quando tu avrai tratto fuor di Egitto il popolo, voi servirete a Dio sopra questo monte."
  },
  {
    "i": 1591,
    "b": 1,
    "c": 203,
    "r": 203,
    "o": 13,
    "t": "E Mosè disse a Dio: Ecco, quando io sarò venuto a’ figliuoli d’Israele, e avrò lor detto: L’Iddio de’ vostri padri mi ha mandato a voi, se essi mi dicono: Qual’è il suo nome? che dirò io loro?"
  },
  {
    "i": 1592,
    "b": 1,
    "c": 203,
    "r": 203,
    "o": 14,
    "t": "E Iddio disse a Mosè: IO SON COLUI CHE SONO; poi disse: Così dirai ai figliuoli d’Israele: Colui che si chiama IO SONO, m’ha mandato a voi."
  },
  {
    "i": 1593,
    "b": 1,
    "c": 203,
    "r": 203,
    "o": 15,
    "t": "Iddio disse ancora a Mosè: Così dirai a’ figliuoli d’Israele: Il Signore Iddio de’ padri vostri, l’Iddio di Abrahamo, e l’Iddio d’Isacco, e l’Iddio di Giacobbe, mi ha mandato a voi; questo è il mio Nome in eterno e questa è la mia ricordanza per ogni età"
  },
  {
    "i": 1594,
    "b": 1,
    "c": 203,
    "r": 203,
    "o": 16,
    "t": "Va’, e raduna gli Anziani d’Israele, e di’ loro: Il Signore Iddio de’ vostri padri, l’Iddio di Abrahamo, d’Isacco, e di Giacobbe, mi è apparito, dicendo: Certamente io vi ho visitati, e ho veduto ciò che vi si fa in Egitto."
  },
  {
    "i": 1595,
    "b": 1,
    "c": 203,
    "r": 203,
    "o": 17,
    "t": "E ho detto: Io vi trarrò fuor dell’afflizione di Egitto, e vi condurrò nel paese de’ Cananei, degl’Hittei, degli Amorrei, de’ Ferezei, degl’Hivvei, e de’ Gebusei; in un paese stillante latte e miele."
  },
  {
    "i": 1596,
    "b": 1,
    "c": 203,
    "r": 203,
    "o": 18,
    "t": "Ed essi ubbidiranno alla tua voce; e tu, con gli Anziani d’Israele, entrerai dal re di Egitto, e voi gli direte: Il Signore Iddio degli Ebrei ci ha incontrati; deh! lascia dunque ora che andiamo tre giornate di cammino nel deserto, e che sacrifichiamo al Signore Iddio nostro."
  },
  {
    "i": 1597,
    "b": 1,
    "c": 203,
    "r": 203,
    "o": 19,
    "t": "Or io so che il re di Egitto non vi concederà l’andare, se non isforzato con potente mano."
  },
  {
    "i": 1598,
    "b": 1,
    "c": 203,
    "r": 203,
    "o": 20,
    "t": "Ed io stenderò la mia mano, e percuoterò l’Egitto con tutte le mie maravigliose opere, che io farò in mezzo di esso. Dopo ciò egli vi lascerà andare."
  },
  {
    "i": 1599,
    "b": 1,
    "c": 203,
    "r": 203,
    "o": 21,
    "t": "E allora metterò in grazia questo popolo inverso gli Egizj; e avverrà che, quando voi ve ne andrete, non ve ne andrete vuoti."
  }
]
