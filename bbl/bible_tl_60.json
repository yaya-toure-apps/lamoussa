[
  {
    "i": 6000,
    "b": 5,
    "c": 607,
    "r": 607,
    "o": 25,
    "t": "At sinabi ni Josue, Bakit mo kami binagabag? babagabagin ka sa araw na ito ng Panginoon. At binato siya ng mga bato ng buong Israel; at sinunog nila sila sa apoy, at binato sila ng mga bato."
  },
  {
    "i": 6001,
    "b": 5,
    "c": 607,
    "r": 607,
    "o": 26,
    "t": "At kanilang binuntunan siya ng malaking bunton na mga bato, hanggang sa araw na ito; at ang Panginoon ay nagpigil ng kabangisan ng kaniyang galit. Kaya't ang pangalan ng dakong yaon ay tinawag na, Ang libis ng Achor, hanggang sa araw na ito."
  },
  {
    "i": 6002,
    "b": 5,
    "c": 608,
    "r": 608,
    "o": 1,
    "t": "At sinabi ng Panginoon kay Josue, Huwag kang matakot, ni manglumo: ipagsama mo ang buong bayang pangdigma, at bumangon ka, na sumampa ka sa Hai: tingnan mo, aking ibinigay sa iyong kamay ang hari sa Hai, at ang kaniyang bayan, at ang kaniyang siyudad, at ang kaniyang lupain;"
  },
  {
    "i": 6003,
    "b": 5,
    "c": 608,
    "r": 608,
    "o": 2,
    "t": "At iyong gagawin sa Hai at sa kaniyang hari ang gaya ng iyong ginawa sa Jerico at sa kaniyang hari: ang samsam lamang doon, at ang mga hayop niyaon, ang iyong kukunin na pinakasamsam ninyo: lagyan mo ng mga bakay ang bayan sa likuran."
  },
  {
    "i": 6004,
    "b": 5,
    "c": 608,
    "r": 608,
    "o": 3,
    "t": "Sa gayo'y bumangon si Josue, at ang buong bayang pangdigma, upang sumampa sa Hai: at pumili si Josue ng tatlong pung libong lalake, na mga makapangyarihang lalaking matapang, at sinugo ng kinagabihan."
  },
  {
    "i": 6005,
    "b": 5,
    "c": 608,
    "r": 608,
    "o": 4,
    "t": "At iniutos niya sa kanila, na sinasabi, Narito, kayo'y babakay laban sa bayan, sa likuran ng bayan: huwag kayong lumayong totoo sa bayan kundi humanda kayo;"
  },
  {
    "i": 6006,
    "b": 5,
    "c": 608,
    "r": 608,
    "o": 5,
    "t": "At ako, at ang buong bayan na kasama ko ay lalapit sa bayan. At mangyayari, na pagka sila'y lumabas laban sa amin gaya ng una, ay tatakas kami sa harap nila;"
  },
  {
    "i": 6007,
    "b": 5,
    "c": 608,
    "r": 608,
    "o": 6,
    "t": "At sila'y lalabas na susunod sa amin, hanggang sa aming mailayo sila sa bayan, sapagka't kanilang sasabihin, Sila'y tumatakas sa harap natin, na gaya ng una; gayon kami tatakas sa harap nila:"
  },
  {
    "i": 6008,
    "b": 5,
    "c": 608,
    "r": 608,
    "o": 7,
    "t": "At kayo'y babangon sa pagbakay, at inyong aariin ang bayan: sapagka't ibibigay ng Panginoon ninyong Dios sa inyong kamay."
  },
  {
    "i": 6009,
    "b": 5,
    "c": 608,
    "r": 608,
    "o": 8,
    "t": "At mangyayari, na pagka inyong nasakop ang bayan, ay inyong sisilaban ng apoy ang bayan; ayon sa salita ng Panginoon ay inyong gagawin: narito, aking iniutos sa inyo."
  },
  {
    "i": 6010,
    "b": 5,
    "c": 608,
    "r": 608,
    "o": 9,
    "t": "At pinapagpaalam sila ni Josue: at sila'y yumaon sa pagbakay, at lumagay sa pagitan ng Beth-el at ng Hai, sa dakong kalunuran ng Hai: nguni't si Josue ay tumigil ng gabing yaon sa gitna ng bayan."
  },
  {
    "i": 6011,
    "b": 5,
    "c": 608,
    "r": 608,
    "o": 10,
    "t": "At si Josue ay bumangong maaga sa kinaumagahan, at binilang ang bayan, at sumampa siya at ang mga matanda ng Israel, sa unahan ng bayan, sa Hai."
  },
  {
    "i": 6012,
    "b": 5,
    "c": 608,
    "r": 608,
    "o": 11,
    "t": "At ang buong bayan, sa makatuwid baga'y ang mga taong pangdigma na kinasama niya, ay sumampa, at lumapit, at naparoon sa harap ng bayan, at humantong sa dakong hilagaan ng Hai: mayroon ngang isang libis sa pagitan niya at ng Hai."
  },
  {
    "i": 6013,
    "b": 5,
    "c": 608,
    "r": 608,
    "o": 12,
    "t": "At siya'y kumuha ng may limang libong lalake at inilagay niya silang bakay sa pagitan ng Beth-el at ng Hai sa dakong kalunuran ng bayan."
  },
  {
    "i": 6014,
    "b": 5,
    "c": 608,
    "r": 608,
    "o": 13,
    "t": "Gayon inilagay nila ang bayan, ang buong hukbo na nasa hilagaan ng bayan, at ang kanilang mga bakay na nasa kalunuran ng bayan; at si Josue ay naparoon ng gabing yaon sa gitna ng libis."
  },
  {
    "i": 6015,
    "b": 5,
    "c": 608,
    "r": 608,
    "o": 14,
    "t": "At nangyari, nang makita ng hari sa Hai, na sila'y nagmadali at bumangong maaga, at ang mga lalake sa bayan ay lumabas laban sa Israel upang makipagbaka, siya at ang kaniyang buong bayan, sa kapanahunang takda, sa harap ng Araba, nguni't hindi niya talastas na may bakay laban sa kaniya sa likuran ng bayan."
  },
  {
    "i": 6016,
    "b": 5,
    "c": 608,
    "r": 608,
    "o": 15,
    "t": "At ginawa ni Josue at ng buong Israel na parang sila'y nadaig sa harap nila, at tumakas sa daan na ilang."
  },
  {
    "i": 6017,
    "b": 5,
    "c": 608,
    "r": 608,
    "o": 16,
    "t": "At ang lahat ng mga tao na nasa bayan ay pinisan upang humabol sa kanila: at kanilang hinabol si Josue, at nangalayo sa bayan."
  },
  {
    "i": 6018,
    "b": 5,
    "c": 608,
    "r": 608,
    "o": 17,
    "t": "At walang lalake na naiwan sa Hai o sa Beth-el, na hindi humabol sa Israel: at kanilang iniwang bukas ang bayan, at hinabol ang Israel."
  },
  {
    "i": 6019,
    "b": 5,
    "c": 608,
    "r": 608,
    "o": 18,
    "t": "At sinabi ng Panginoon kay Josue, Iunat mo ang sibat na nasa iyong kamay sa dakong Hai; sapagka't aking ibibigay sa iyong kamay. At iniunat ni Josue ang sibat na nasa kaniyang kamay sa dakong bayan."
  },
  {
    "i": 6020,
    "b": 5,
    "c": 608,
    "r": 608,
    "o": 19,
    "t": "At ang bakay ay bumangong bigla sa kanilang dako, at sila'y tumakbo pagkaunat niya ng kaniyang kamay, at pumasok sa bayan at sinakop at sila'y nagmadali at sinilaban ang bayan."
  },
  {
    "i": 6021,
    "b": 5,
    "c": 608,
    "r": 608,
    "o": 20,
    "t": "At nang lumingon ang mga lalake sa Hai sa likuran nila, ay kanilang nakita, at, narito, ang usok ng bayan ay napaiilanglang sa langit, at wala silang kapangyarihan na makatakas sa daang ito o sa daang yaon: at ang bayan na tumakas sa ilang ay pumihit sa mga manghahabol."
  },
  {
    "i": 6022,
    "b": 5,
    "c": 608,
    "r": 608,
    "o": 21,
    "t": "At nang makita ni Josue at ng buong Israel na nasakop ng bakay ang bayan at ang usok ng bayan ay napaiilanglang, ay nagsibalik nga uli sila at pinatay ang mga lalake sa Hai."
  },
  {
    "i": 6023,
    "b": 5,
    "c": 608,
    "r": 608,
    "o": 22,
    "t": "At ang iba'y lumabas sa bayan laban sa kanila, na anopa't sila'y nasa gitna ng Israel, na ang iba'y sa dakong ito, at ang iba'y sa dakong yaon: at sinaktan nila sila, na anopa't wala silang iniwan sa kanila na nalabi o nakatanan."
  },
  {
    "i": 6024,
    "b": 5,
    "c": 608,
    "r": 608,
    "o": 23,
    "t": "At ang hari sa Hai ay hinuli nilang buhay, at dinala nila siya kay Josue."
  },
  {
    "i": 6025,
    "b": 5,
    "c": 608,
    "r": 608,
    "o": 24,
    "t": "At nangyari, nang matapos ng Israel na mapatay sa parang ang lahat ng mga taga Hai, sa ilang na kanilang pinaghabulan sa kanila, at mangabuwal sa pamamagitan ng talim ng tabak, hanggang sa nalipol nila sila, ay bumalik ang buong Israel sa Hai, at sinugatan ng talim ng tabak."
  },
  {
    "i": 6026,
    "b": 5,
    "c": 608,
    "r": 608,
    "o": 25,
    "t": "At ang lahat na nabuwal ng araw na yaon, lalake at gayon din ang babae ay labing dalawang libo, lahat ng mga tao sa Hai."
  },
  {
    "i": 6027,
    "b": 5,
    "c": 608,
    "r": 608,
    "o": 26,
    "t": "Sapagka't hindi iniurong ni Josue ang kaniyang kamay na kaniyang ipinag-unat ng sibat hanggang sa kaniyang nalipol na lubos ang lahat ng mga taga Hai."
  },
  {
    "i": 6028,
    "b": 5,
    "c": 608,
    "r": 608,
    "o": 27,
    "t": "Ang hayop lamang at ang samsam sa bayan na yaon ang kinuha ng Israel na pinakasamsam, ayon sa salita ng Panginoon na kaniyang iniutos kay Josue."
  },
  {
    "i": 6029,
    "b": 5,
    "c": 608,
    "r": 608,
    "o": 28,
    "t": "Gayon sinunog ni Josue ang Hai, at pinapaging isang bunton magpakailan man na isang kagibaan, hanggang sa araw na ito."
  },
  {
    "i": 6030,
    "b": 5,
    "c": 608,
    "r": 608,
    "o": 29,
    "t": "At ibinitin niya ang hari sa Hai sa isang punong kahoy hanggang sa kinahapunan: at sa paglubog ng araw ay iniutos ni Josue, at ibinaba nila ang kaniyang bangkay sa punong kahoy at inihagis sa pasukan ng pintuan ng bayan, at binuntunan ng malaking bunton ng mga bato, hanggang sa araw na ito."
  },
  {
    "i": 6031,
    "b": 5,
    "c": 608,
    "r": 608,
    "o": 30,
    "t": "Nang magkagayo'y ipinagtayo ni Josue ng isang dambana ang Panginoon, ang Dios ng Israel, sa bundok ng Ebal,"
  },
  {
    "i": 6032,
    "b": 5,
    "c": 608,
    "r": 608,
    "o": 31,
    "t": "Gaya ng iniutos ni Moises na lingkod ng Panginoon, sa mga anak ni Israel, gaya ng nakasulat sa aklat ng kautusan ni Moises, na isang dambana na hindi hinitsurahang mga bato, na hindi pinagbuhatan ng sinomang tao ng bakal: at kanilang pinaghandugan sa Panginoon ng mga handog na susunugin, at pinaghainan ng mga handog tungkol sa kapayapaan."
  },
  {
    "i": 6033,
    "b": 5,
    "c": 608,
    "r": 608,
    "o": 32,
    "t": "At siya'y sumulat doon sa mga bato ng isang salin ng kautusan ni Moises na kaniyang sinulat, sa harap ng mga anak ni Israel."
  },
  {
    "i": 6034,
    "b": 5,
    "c": 608,
    "r": 608,
    "o": 33,
    "t": "At ang buong Israel, at ang kanilang mga matanda at mga pinuno at ang kanilang mga hukom, ay tumayo sa dakong ito ng kaban at sa dakong yaon sa harap ng mga saserdote na mga Levita, na nagdadala ng kaban ng tipan ng Panginoon ang mga taga ibang lupa na gaya rin ng mga taga-roon; kalahati nila ay sa harap ng bundok ng Gerizim at kalahati nila ay sa harap ng bundok ng Ebal; gaya ng iniutos ni Moises na lingkod ng Panginoon, na kanilang basbasan muna ang bayan ng Israel."
  },
  {
    "i": 6035,
    "b": 5,
    "c": 608,
    "r": 608,
    "o": 34,
    "t": "At pagkatapos ay kaniyang binasa ang lahat ng mga salita ng kautusan, ang pagpapala at ang sumpa, ayon sa lahat na nakasulat sa aklat ng kautusan."
  },
  {
    "i": 6036,
    "b": 5,
    "c": 608,
    "r": 608,
    "o": 35,
    "t": "Walang salita sa lahat na iniutos ni Moises na hindi binasa ni Josue sa harap ng buong kapulungan ng Israel at ng mga babae, at ng mga bata, at ng mga taga ibang lupa na nakikipamayan sa kanila."
  },
  {
    "i": 6037,
    "b": 5,
    "c": 609,
    "r": 609,
    "o": 1,
    "t": "At nangyari, nang mabalitaan ng lahat ng hari na nangasa dako roon ng Jordan sa lupaing maburol, at sa mga kapatagan, at sa lahat ng baybayin ng malaking dagat sa tapat ng Libano, ng Hetheo, at ng Amorrheo, ng Cananeo, ng Pherezeo, ng Heveo, at ng Jebuseo;"
  },
  {
    "i": 6038,
    "b": 5,
    "c": 609,
    "r": 609,
    "o": 2,
    "t": "Ay nagpipisan upang labanan si Josue at ang Israel, na may pagkakaisa."
  },
  {
    "i": 6039,
    "b": 5,
    "c": 609,
    "r": 609,
    "o": 3,
    "t": "Nguni't nang mabalitaan ng mga taga Gabaon ang ginawa ni Josue sa Jerico at sa Hai,"
  },
  {
    "i": 6040,
    "b": 5,
    "c": 609,
    "r": 609,
    "o": 4,
    "t": "Ay gumawa naman silang may katusuhan at yumaon at nagpakunwaring sila'y mga sugo, at nagpasan ng mga lumang bayong sa kanilang mga asno at mga sisidlang balat ng alak na luma, at punit at tinahi;"
  },
  {
    "i": 6041,
    "b": 5,
    "c": 609,
    "r": 609,
    "o": 5,
    "t": "At mga tagpi-tagping pangyapak na nakasuot sa kanilang mga paa, at ng mga lumang bihisan na suot nila; at ang lahat na tinapay na kanilang baon ay tuyo at inaamag."
  },
  {
    "i": 6042,
    "b": 5,
    "c": 609,
    "r": 609,
    "o": 6,
    "t": "At sila'y nagsiparoon kay Josue sa kampamento sa Gilgal, at nangagsabi sa kaniya at sa mga lalake ng Israel, Kami ay mula sa malayong lupain: ngayon nga'y makipagtipan kayo sa amin."
  },
  {
    "i": 6043,
    "b": 5,
    "c": 609,
    "r": 609,
    "o": 7,
    "t": "At sinabi ng mga lalake ng Israel sa mga Heveo, Marahil kayo'y nananahang kasama namin; at paanong kami ay makikipagtipan sa inyo?"
  },
  {
    "i": 6044,
    "b": 5,
    "c": 609,
    "r": 609,
    "o": 8,
    "t": "At kanilang sinabi kay Josue, Kami ay iyong mga lingkod. At sinabi ni Josue sa kanila, Sino kayo at mula saan kayo?"
  },
  {
    "i": 6045,
    "b": 5,
    "c": 609,
    "r": 609,
    "o": 9,
    "t": "At sinabi nila sa kaniya, Mula sa totoong malayong lupain ang iyong mga lingkod, dahil sa pangalan ng Panginoon mong Dios: sapagka't aming nabalitaan ang kabantugan niya, at ang lahat niyang ginawa sa Egipto,"
  },
  {
    "i": 6046,
    "b": 5,
    "c": 609,
    "r": 609,
    "o": 10,
    "t": "At lahat ng kaniyang ginawa sa dalawang hari ng mga Amorrheo, na nasa dako roon ng Jordan, kay Sehon na hari sa Hesbon, at kay Og, na hari sa Basan, na nasa Astaroth."
  },
  {
    "i": 6047,
    "b": 5,
    "c": 609,
    "r": 609,
    "o": 11,
    "t": "At ang aming mga matanda at ang lahat na tagaroon sa aming lupain ay nagsalita sa amin, na sinasabi, Magbaon kayo sa inyong kamay ng maipaglalakbay, at yumaon kayo na salubungin ninyo sila, at inyong sabihin sa kanila, Kami ay inyong mga lingkod: at ngayo'y makipagtipan kayo sa amin."
  },
  {
    "i": 6048,
    "b": 5,
    "c": 609,
    "r": 609,
    "o": 12,
    "t": "Itong aming tinapay ay kinuha naming mainit na pinakabaon namin mula sa aming mga bahay nang araw na kami ay lumabas na patungo sa inyo; nguni't ngayon, narito, tuyo at inaamag:"
  },
  {
    "i": 6049,
    "b": 5,
    "c": 609,
    "r": 609,
    "o": 13,
    "t": "At ang mga sisidlang balat ng alak na ito na aming pinuno ay bago; at, narito, mga hapak: at itong aming mga bihisan at aming mga pangyapak ay naluma dahil sa totoong mahabang paglalakbay."
  },
  {
    "i": 6050,
    "b": 5,
    "c": 609,
    "r": 609,
    "o": 14,
    "t": "At kumuha ang mga tao sa Israel ng kanilang baon, at hindi humingi ng payo sa bibig ng Panginoon."
  },
  {
    "i": 6051,
    "b": 5,
    "c": 609,
    "r": 609,
    "o": 15,
    "t": "At si Josue ay nakipagpayapaan sa kanila at nakipagtipan sa kanila, na pabayaan silang mabuhay: at ang mga prinsipe ng kapisanan ay sumumpa sa kanila."
  },
  {
    "i": 6052,
    "b": 5,
    "c": 609,
    "r": 609,
    "o": 16,
    "t": "At nangyari, sa katapusan ng tatlong araw, pagkatapos na sila'y makapagtipanan sa kanila, na kanilang nabalitaan na sila'y kanilang kalapit bayan, at sila'y nananahang kasama nila."
  },
  {
    "i": 6053,
    "b": 5,
    "c": 609,
    "r": 609,
    "o": 17,
    "t": "At ang mga anak ni Israel ay naglakbay, at naparoon sa kanilang mga bayan sa ikatlong araw. Ang kanila ngang mga bayan ay Gabaon, Caphira, at Beeroth, at Kiriath-jearim."
  },
  {
    "i": 6054,
    "b": 5,
    "c": 609,
    "r": 609,
    "o": 18,
    "t": "At hindi sila sinaktan ng mga anak ni Israel, sapagka't ang mga prinsipe ng kapisanan ay sumumpa sa kanila sa pangalan ng Panginoon, ng Dios ng Israel. At inupasala ng buong kapisanan ang mga prinsipe."
  },
  {
    "i": 6055,
    "b": 5,
    "c": 609,
    "r": 609,
    "o": 19,
    "t": "Nguni't sinabi ng lahat ng mga prinsipe sa buong kapisanan, Kami ay sumumpa sa kanila sa pangalan ng Panginoon, ng Dios ng Israel: ngayon nga'y hindi natin magagalaw sila."
  },
  {
    "i": 6056,
    "b": 5,
    "c": 609,
    "r": 609,
    "o": 20,
    "t": "Ito ang ating gagawin sa kanila at sila'y ating pababayaang mabuhay; baka ang pagiinit ay sumaatin dahil sa sumpa na ating isinumpa sa kanila."
  },
  {
    "i": 6057,
    "b": 5,
    "c": 609,
    "r": 609,
    "o": 21,
    "t": "At sinabi ng mga prinsipe sa kanila, Pabayaan silang mabuhay: sa gayo'y sila'y naging mamumutol ng kahoy at mananalok ng tubig sa buong kapisanan; gaya ng sinalita ng mga prinsipe sa kanila."
  },
  {
    "i": 6058,
    "b": 5,
    "c": 609,
    "r": 609,
    "o": 22,
    "t": "At ipinatawag sila ni Josue, at nagsalita siya sa kanila, na sinasabi, Bakit kayo'y nagdaya sa amin na nagsasabi, Kami ay totoong malayo sa inyo; dangang nananahan kayong kasama namin?"
  },
  {
    "i": 6059,
    "b": 5,
    "c": 609,
    "r": 609,
    "o": 23,
    "t": "Ngayon nga'y sumpain kayo, at hindi mawawalan sa inyo kailan man ng mga alipin, ng mamumutol ng kahoy at gayon din ng mananalok ng tubig sa bahay ng aking Dios."
  },
  {
    "i": 6060,
    "b": 5,
    "c": 609,
    "r": 609,
    "o": 24,
    "t": "At sila'y sumagot kay Josue, at nagsabi, Sapagka't tunay na nasaysay sa iyong mga lingkod, kung paanong iniutos ng Panginoon ninyong Dios kay Moises na kaniyang lingkod na ibibigay sa inyo ang buong lupain, at inyong lilipulin ang lahat na nananahan sa lupain sa harap ninyo; kaya't ikinatakot naming mainam ang aming buhay dahil sa inyo, at aming ginawa ang bagay na ito."
  },
  {
    "i": 6061,
    "b": 5,
    "c": 609,
    "r": 609,
    "o": 25,
    "t": "At ngayon, narito, kami ay nasa iyong kamay: kung ano ang inaakala mong mabuti at matuwid na gawin sa amin, ay gawin mo."
  },
  {
    "i": 6062,
    "b": 5,
    "c": 609,
    "r": 609,
    "o": 26,
    "t": "At gayon ang ginawa niya sa kanila, at iniligtas niya sila sa kamay ng mga anak ni Israel, na hindi sila pinatay."
  },
  {
    "i": 6063,
    "b": 5,
    "c": 609,
    "r": 609,
    "o": 27,
    "t": "At ginawa sila ni Josue nang araw na yaon na mga mamumutol ng kahoy at mga mananalok ng tubig sa kapisanan, at sa dambana ng Panginoon, hanggang sa araw na ito, sa dakong kaniyang pipiliin."
  },
  {
    "i": 6064,
    "b": 5,
    "c": 610,
    "r": 610,
    "o": 1,
    "t": "Nangyari nga, nang mabalitaan ni Adoni-sedec na hari sa Jerusalem na kung paanong nasakop ni Josue ang Hari at nagibang lubos (na kung paanong kaniyang ginawa sa Jerico at sa hari niyaon, gayon ang kaniyang ginawa sa Hai at sa hari niyaon), at kung paanong nakipagpayapaan sa kanila ang mga taga Gabaon, at nangasa gitna nila;"
  },
  {
    "i": 6065,
    "b": 5,
    "c": 610,
    "r": 610,
    "o": 2,
    "t": "Ay natakot silang mainam, sapagka't ang Gabaon ay malaking bayan na gaya ng isa sa mga bayan ng hari, at sapagka't lalong malaki kay sa Hai, at ang lahat na lalake roon ay mga makapangyarihan."
  },
  {
    "i": 6066,
    "b": 5,
    "c": 610,
    "r": 610,
    "o": 3,
    "t": "Kaya't si Adoni-sedec na hari sa Jerusalem ay nagsugo kay Oham na hari sa Hebron, at kay Phiream na hari sa Jarmuth, at kay Japhia, na hari sa Lachis, at kay Debir na hari sa Eglon na ipinasasabi,"
  },
  {
    "i": 6067,
    "b": 5,
    "c": 610,
    "r": 610,
    "o": 4,
    "t": "Sampahin ninyo ako at inyong tulungan ako, at saktan natin ang Gabaon: sapagka't nakipagpayapaan kay Josue at sa mga anak ni Israel."
  },
  {
    "i": 6068,
    "b": 5,
    "c": 610,
    "r": 610,
    "o": 5,
    "t": "Kaya't ang limang hari ng mga Amorrheo, ang hari sa Jerusalem, ang hari sa Hebron, ang hari sa Jarmuth, ang hari sa Lachis, ang hari sa Eglon, ay nagpipisan at sumampa, sila at ang lahat nilang hukbo, at humantong laban sa Gabaon, at nakipagdigma laban doon."
  },
  {
    "i": 6069,
    "b": 5,
    "c": 610,
    "r": 610,
    "o": 6,
    "t": "At ang mga tao sa Gabaon ay nagsugo kay Josue sa kampamento sa Gilgal, na sinasabi, Huwag mong papanlambutin ang iyong kamay sa iyong mga lingkod; sampahin mo kaming madali, at iligtas mo kami, at tulungan mo kami: sapagka't ang lahat ng mga hari ng mga Amorrheo na nangananahan sa lupaing maburol ay nagpipisan laban sa amin."
  },
  {
    "i": 6070,
    "b": 5,
    "c": 610,
    "r": 610,
    "o": 7,
    "t": "Sa gayo'y sumampa si Josue mula sa Gilgal, siya at ang buong bayang pangdigma na kasama niya, at ang lahat ng mga makapangyarihang lalake na matatapang."
  },
  {
    "i": 6071,
    "b": 5,
    "c": 610,
    "r": 610,
    "o": 8,
    "t": "At sinabi ng Panginoon kay Josue, Huwag mo silang katakutan: sapagka't aking ibinigay sila sa iyong mga kamay; walang lalake roon sa kanila na tatayo sa harap mo."
  },
  {
    "i": 6072,
    "b": 5,
    "c": 610,
    "r": 610,
    "o": 9,
    "t": "Si Josue nga ay naparoong bigla sa kanila; siya'y sumampa mula sa Gilgal buong gabi."
  },
  {
    "i": 6073,
    "b": 5,
    "c": 610,
    "r": 610,
    "o": 10,
    "t": "At nilito sila ng Panginoon sa harap ng Israel, at kaniyang pinatay sila ng malaking pagpatay sa Gabaon, at hinabol niya sila sa daan na sampahan sa Beth-horon, at sinaktan niya sila hanggang sa Azeca, at sa Maceda."
  },
  {
    "i": 6074,
    "b": 5,
    "c": 610,
    "r": 610,
    "o": 11,
    "t": "At nangyari, na habang tumatakas sa harap ng Israel samantalang sila'y nasa babaan sa Beth-horon, na binagsakan sila ng Panginoon sa Azeca ng mga malaking bato na mula sa langit, at sila'y namatay: sila'y higit na namatayan sa pamamagitan ng mga batong granizo kay sa pinatay ng mga anak ni Israel sa pamamagitan ng tabak."
  },
  {
    "i": 6075,
    "b": 5,
    "c": 610,
    "r": 610,
    "o": 12,
    "t": "Nang magkagayo'y nagsalita si Josue sa Panginoon nang araw na ibinigay ng Panginoon ang mga Amorrheo sa harap ng mga anak ni Israel; at kaniyang sinabi sa paningin ng Israel, Araw, tumigil ka sa Gabaon; At ikaw, Buwan, sa libis ng Ajalon."
  },
  {
    "i": 6076,
    "b": 5,
    "c": 610,
    "r": 610,
    "o": 13,
    "t": "At ang araw ay tumigil, at ang buwan ay huminto, Hanggang sa ang bansa ay nakapanghiganti sa kaniyang mga kaaway. Hindi ba ito nakasulat sa aklat ni Jasher? At ang araw ay tumigil sa gitna ng langit, at hindi nagmadaling lumubog sa isang buong araw."
  },
  {
    "i": 6077,
    "b": 5,
    "c": 610,
    "r": 610,
    "o": 14,
    "t": "At hindi nagkaroon ng araw na gaya niyaon bago nangyari yaon o pagkatapos niyaon, na ang Panginoon ay nakinig sa tinig ng tao: sapagka't ipinakipaglaban ng Panginoon ang Israel."
  },
  {
    "i": 6078,
    "b": 5,
    "c": 610,
    "r": 610,
    "o": 15,
    "t": "At si Josue ay bumalik at ang buong Israel na kasama niya, sa kampamento sa Gilgal."
  },
  {
    "i": 6079,
    "b": 5,
    "c": 610,
    "r": 610,
    "o": 16,
    "t": "At ang limang haring ito ay tumakas at nagsipagkubli sa yungib sa Maceda."
  },
  {
    "i": 6080,
    "b": 5,
    "c": 610,
    "r": 610,
    "o": 17,
    "t": "At nasaysay kay Josue, na sinasabi, Ang limang hari ay nasumpungan, na nakatago sa yungib sa Maceda."
  },
  {
    "i": 6081,
    "b": 5,
    "c": 610,
    "r": 610,
    "o": 18,
    "t": "At sinabi ni Josue, Maggulong kayo ng mga malaking bato sa bunganga ng yungib, at maglagay kayo ng mga lalake roon upang magbantay sa kanila:"
  },
  {
    "i": 6082,
    "b": 5,
    "c": 610,
    "r": 610,
    "o": 19,
    "t": "Nguni't huwag kayong magsitigil; inyong habulin ang inyong mga kaaway, at inyong sasaktan ang kahulihulihan sa kanila; huwag ninyong tiising pumasok, sa kanilang mga bayan: sapagka't ibinigay sila ng Panginoon ninyong Dios sa inyong kamay."
  },
  {
    "i": 6083,
    "b": 5,
    "c": 610,
    "r": 610,
    "o": 20,
    "t": "At nangyari, nang makatapos si Josue at ang mga anak ni Israel ng pagpatay ng malaking pagpatay sa kanila, hanggang sa nangalipol at ang labi na natira sa kanila ay pumasok sa mga nakukutaang bayan,"
  },
  {
    "i": 6084,
    "b": 5,
    "c": 610,
    "r": 610,
    "o": 21,
    "t": "Na ang buong bayan ay bumalik sa kampamento kay Josue sa Maceda na tiwasay: walang maggalaw ng kaniyang dila laban sa kaninoman sa mga anak ni Israel."
  },
  {
    "i": 6085,
    "b": 5,
    "c": 610,
    "r": 610,
    "o": 22,
    "t": "Nang magkagayo'y sinabi ni Josue, Inyong buksan ang bunganga ng yungib, at inyong ilabas sa akin ang limang haring iyan sa yungib."
  },
  {
    "i": 6086,
    "b": 5,
    "c": 610,
    "r": 610,
    "o": 23,
    "t": "At kanilang ginawang gayon, at inilabas ang limang haring yaon mula sa yungib, ang hari sa Jerusalem, ang hari sa Hebron, ang hari sa Jarmuth, ang hari sa Lachis, ang hari sa Eglon."
  },
  {
    "i": 6087,
    "b": 5,
    "c": 610,
    "r": 610,
    "o": 24,
    "t": "At nangyari, nang kanilang ilabas ang mga haring yaon kay Josue na ipinatawag ni Josue ang lahat na lalake sa Israel, at sinabi sa mga pinuno ng mga lalaking mangdidigma na sumama sa kaniya, Lumapit kayo, ilagay ninyo ang inyong mga paa sa mga leeg ng mga haring ito. At sila'y lumapit at inilagay ang kanilang mga paa sa mga leeg ng mga yaon."
  },
  {
    "i": 6088,
    "b": 5,
    "c": 610,
    "r": 610,
    "o": 25,
    "t": "At sinabi ni Josue sa kanila, Huwag kayong matakot, ni manglupaypay; kayo'y magpakalakas at magpakatapang na maigi: sapagka't ganito ang gagawin ng Panginoon sa lahat ninyong mga kaaway na inyong kinakalaban."
  },
  {
    "i": 6089,
    "b": 5,
    "c": 610,
    "r": 610,
    "o": 26,
    "t": "At pagkatapos ay sinaktan sila ni Josue, at ipinapatay sila, at ibinitin sila sa limang puno ng kahoy; at sila'y nangabitin sa mga puno ng kahoy hanggang sa kinahapunan."
  },
  {
    "i": 6090,
    "b": 5,
    "c": 610,
    "r": 610,
    "o": 27,
    "t": "At nangyari sa paglubog ng araw, na si Josue ay nagutos at kanilang ibinaba sa mga punong kahoy, at kanilang inihagis sa yungib na kanilang pinagtaguan, at kanilang nilagyan ng mga malaking bato ang bunganga ng yungib hanggang sa araw na ito."
  },
  {
    "i": 6091,
    "b": 5,
    "c": 610,
    "r": 610,
    "o": 28,
    "t": "At sinakop ni Josue ang Maceda nang araw na yaon, at sinugatan ng talim ng tabak, at ang hari niyaon; kaniyang lubos silang nilipol at ang lahat na tao na nandoon, wala siyang iniwang nalabi: at kaniyang ginawa sa hari sa Maceda ang gaya ng kaniyang ginawa sa hari ng Jerico."
  },
  {
    "i": 6092,
    "b": 5,
    "c": 610,
    "r": 610,
    "o": 29,
    "t": "At si Josue ay dumaan mula sa Maceda, at ang buong Israel na kasama niya, hanggang sa Libna, at lumaban sa Libna:"
  },
  {
    "i": 6093,
    "b": 5,
    "c": 610,
    "r": 610,
    "o": 30,
    "t": "At ibinigay rin ng Panginoon, sangpu ng hari niyaon, sa kamay ng Israel; at kaniyang sinugatan ng talim ng tabak, at ang lahat na tao na nandoon; wala siyang iniwan doon; at kaniyang ginawa sa hari niyaon ang gaya ng kaniyang ginawa sa hari sa Jerico."
  },
  {
    "i": 6094,
    "b": 5,
    "c": 610,
    "r": 610,
    "o": 31,
    "t": "At dumaan si Josue mula sa Libna, at ang buong Israel na kasama niya, hanggang sa Lachis, at humantong laban doon, at lumaban doon."
  },
  {
    "i": 6095,
    "b": 5,
    "c": 610,
    "r": 610,
    "o": 32,
    "t": "At ibinigay ng Panginoon ang Lachis sa kamay ng Israel at kaniyang sinakop sa ikalawang araw, at sinugatan ng talim ng tabak, at ang lahat na tao na nandoon, ayon sa lahat na ginawa niya sa Libna."
  },
  {
    "i": 6096,
    "b": 5,
    "c": 610,
    "r": 610,
    "o": 33,
    "t": "Nang magkagayo'y sumampa si Horam na hari sa Gezer upang tulungan ang Lachis; at sinaktan ni Josue siya at ang kaniyang bayan, hanggang sa walang iniwan siya."
  },
  {
    "i": 6097,
    "b": 5,
    "c": 610,
    "r": 610,
    "o": 34,
    "t": "At dumaan si Josue mula sa Lachis, at ang buong Israel na kasama niya, hanggang sa Eglon; at sila'y humantong laban doon, at nakipaglaban doon;"
  },
  {
    "i": 6098,
    "b": 5,
    "c": 610,
    "r": 610,
    "o": 35,
    "t": "At kanilang sinakop nang araw na yaon, at sinugatan ng talim ng tabak, at ang lahat na tao na nandoon ay kaniyang lubos na nilipol nang araw na yaon, ayon sa lahat niyang ginawa sa Lachis."
  },
  {
    "i": 6099,
    "b": 5,
    "c": 610,
    "r": 610,
    "o": 36,
    "t": "At sumampa si Josue mula sa Eglon, at ang buong Israel na kasama niya, hanggang sa Hebron; at sila'y nakipaglaban doon:"
  }
]
