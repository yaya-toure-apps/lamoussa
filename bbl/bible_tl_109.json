[
  {
    "i": 10900,
    "b": 12,
    "c": 1318,
    "r": 1318,
    "o": 8,
    "t": "At mula sa Thibath at mula sa Chun, na mga bayan ni Adarezer; ay kumuha si David ng totoong maraming tanso, na siyang ginawa ni Salomon na dagatdagatan na tanso, at mga haligi, at mga kasangkapang tanso."
  },
  {
    "i": 10901,
    "b": 12,
    "c": 1318,
    "r": 1318,
    "o": 9,
    "t": "At nang mabalitaan ni Tou na hari sa Hamath na sinaktan ni David ang buong hukbo ni Adarezer na hari sa Soba,"
  },
  {
    "i": 10902,
    "b": 12,
    "c": 1318,
    "r": 1318,
    "o": 10,
    "t": "Kaniyang sinugo si Adoram na kaniyang anak sa haring David, upang bumati sa kaniya, at purihin siya, sapagka't siya'y lumaban kay Adarezer at sinaktan niya siya (sapagka't si Adarezer ay may mga pakikipagdigma kay Tou); at siya'y nagdala ng lahat na sarisaring kasangkapang ginto, at pilak, at tanso."
  },
  {
    "i": 10903,
    "b": 12,
    "c": 1318,
    "r": 1318,
    "o": 11,
    "t": "Ang mga ito naman ay itinalaga ng haring David sa Panginoon, pati ng pilak at ginto na kaniyang kinuha sa lahat na bansa; na mula sa Edom, at mula sa Moab, at mula sa mga anak ni Ammon, at mula sa mga Filisteo, at mula sa Amalec."
  },
  {
    "i": 10904,
    "b": 12,
    "c": 1318,
    "r": 1318,
    "o": 12,
    "t": "Bukod dito'y si Abisai na anak ni Sarvia ay sumakit sa mga Idumeo sa Libis ng Asin, ng labingwalong libo."
  },
  {
    "i": 10905,
    "b": 12,
    "c": 1318,
    "r": 1318,
    "o": 13,
    "t": "At naglagay siya ng mga pulutong sa Edom; at lahat ng mga Idumeo ay naging mga alipin ni David. At binigyan ng pagtatagumpay ng Panginoon si David saan man siya naparoon."
  },
  {
    "i": 10906,
    "b": 12,
    "c": 1318,
    "r": 1318,
    "o": 14,
    "t": "At si David ay naghari sa buong Israel; at siya'y gumawa ng kahatulan at ng katuwiran sa buong bayan niya."
  },
  {
    "i": 10907,
    "b": 12,
    "c": 1318,
    "r": 1318,
    "o": 15,
    "t": "At si Joab na anak ni Sarvia ay nasa pamamahala sa hukbo; at si Josaphat na anak ni Ahilud ay kasangguni."
  },
  {
    "i": 10908,
    "b": 12,
    "c": 1318,
    "r": 1318,
    "o": 16,
    "t": "At si Sadoc na anak ni Achitob, at si Abimelec na anak ni Abiathar, ay mga saserdote; at si Sausa ay kalihim;"
  },
  {
    "i": 10909,
    "b": 12,
    "c": 1318,
    "r": 1318,
    "o": 17,
    "t": "At si Benaias na anak ni Joiada ay nasa pamamahala sa mga Ceretheo at sa mga Peletheo; at ang mga anak ni David ay mga pinuno sa siping ng hari."
  },
  {
    "i": 10910,
    "b": 12,
    "c": 1319,
    "r": 1319,
    "o": 1,
    "t": "At nangyari, pagkatapos nito, na si Naas na hari ng mga anak ni Ammon ay namatay, at ang kaniyang anak ay naghari na kahalili niya."
  },
  {
    "i": 10911,
    "b": 12,
    "c": 1319,
    "r": 1319,
    "o": 2,
    "t": "At sinabi ni David, Ako'y magpapakita ng kagandahang loob kay Hanan na anak ni Naas, sapagka't ang kaniyang ama ay nagpakita ng kagandahang loob sa akin. Sa gayo'y nagsugo si David ng mga sugo upang aliwin siya tungkol sa kaniyang ama. At ang mga lingkod ni David ay naparoon sa lupain ng mga anak ni Ammon kay Hanan, upang aliwin siya."
  },
  {
    "i": 10912,
    "b": 12,
    "c": 1319,
    "r": 1319,
    "o": 3,
    "t": "Nguni't sinabi ng mga prinsipe ng mga anak ni Ammon kay Hanan: Inaakala mo bang pinararangalan ni David ang iyong ama, na siya'y nagsugo ng mga mangaaliw sa iyo? hindi ba ang kaniyang mga lingkod ay nagsiparito sa iyo upang kilalanin, at upang gibain, at upang tiktikan ang lupain?"
  },
  {
    "i": 10913,
    "b": 12,
    "c": 1319,
    "r": 1319,
    "o": 4,
    "t": "Sa gayo'y sinunggaban ni Hanan ang mga lingkod ni David, at inahitan, at pinutol ang kanilang mga suot sa gitna hanggang sa kanilang pigi, at sila'y pinayaon."
  },
  {
    "i": 10914,
    "b": 12,
    "c": 1319,
    "r": 1319,
    "o": 5,
    "t": "Nang magkagayo'y may nagsiparoong ilan at nagsipagsaysay kay David kung paanong dinuwahagi ang mga lalake. At kaniyang sinugong salubungin sila; sapagka't ang mga lalake ay nangapahiyang mainam. At sinabi ng hari, Kayo'y magsipaghintay sa Jerico hanggang sa ang inyong balbas ay tumubo, at kung magkagayo'y magsibalik kayo."
  },
  {
    "i": 10915,
    "b": 12,
    "c": 1319,
    "r": 1319,
    "o": 6,
    "t": "At nang makita ng mga anak ni Ammon na sila'y naging nakapopoot kay David, si Hanan at ang mga anak ni Ammon ay nagpadala ng isang libong talentong pilak, upang mangupahan sila ng mga karo at mga mangangabayo na mula sa Mesopotamia, at mula sa Aram-maacha, at mula sa Soba."
  },
  {
    "i": 10916,
    "b": 12,
    "c": 1319,
    "r": 1319,
    "o": 7,
    "t": "Sa gayo'y nangupahan sila ng tatlongpu't dalawang libong karo, at sa hari sa Maacha at sa kaniyang bayan; na siyang pumaroon at humantong sa harap ng Medeba. At ang mga anak ni Ammon ay nagpipisan mula sa kanilang mga bayan, at nagsiparoon upang makipagbaka."
  },
  {
    "i": 10917,
    "b": 12,
    "c": 1319,
    "r": 1319,
    "o": 8,
    "t": "At nang mabalitaan ni David, ay kaniyang sinugo si Joab at ang buong hukbo ng makapangyarihang mga lalake."
  },
  {
    "i": 10918,
    "b": 12,
    "c": 1319,
    "r": 1319,
    "o": 9,
    "t": "At ang mga anak ni Ammon, ay nagsilabas, at nagsihanay ng pakikipagbaka sa pintuan ng bayan: at ang mga hari na nagsiparoon ay nangagisa sa parang."
  },
  {
    "i": 10919,
    "b": 12,
    "c": 1319,
    "r": 1319,
    "o": 10,
    "t": "Nang makita nga ni Joab na ang pagbabaka ay nahahanay laban sa kaniya sa harapan at sa likuran, pinili niya yaong mga piling lalake ng Israel, at inihanay laban sa mga taga Siria."
  },
  {
    "i": 10920,
    "b": 12,
    "c": 1319,
    "r": 1319,
    "o": 11,
    "t": "At ang nalabi sa bayan ay kaniyang ipinamahala sa kapangyarihan ng kaniyang kapatid na si Abisai, at sila'y nagsihanay laban sa mga anak ni Ammon."
  },
  {
    "i": 10921,
    "b": 12,
    "c": 1319,
    "r": 1319,
    "o": 12,
    "t": "At sinabi niya, Kung ang mga taga Siria ay manaig sa akin, iyo ngang tutulungan ako: nguni't kung ang mga anak ni Ammon ay manaig sa iyo, akin ngang tutulungan ka."
  },
  {
    "i": 10922,
    "b": 12,
    "c": 1319,
    "r": 1319,
    "o": 13,
    "t": "Magpakatapang kang mabuti, at tayo'y magpakalalake para sa ating bayan, at sa mga bayan ng ating Dios: at gawin ng Panginoon ang inaakala niyang mabuti."
  },
  {
    "i": 10923,
    "b": 12,
    "c": 1319,
    "r": 1319,
    "o": 14,
    "t": "Sa gayo'y si Joab at ang bayan na nasa kaniya ay nagsilapit sa harap ng mga taga Siria sa pakikipagbaka; at sila'y nagsitakas sa harap niya."
  },
  {
    "i": 10924,
    "b": 12,
    "c": 1319,
    "r": 1319,
    "o": 15,
    "t": "At nang makita ng mga anak ni Ammon na ang mga taga Siria ay nagsitakas, sila ma'y nagsitakas sa harap ni Abisai na kaniyang kapatid, at nagsipasok sa bayan. Nang magkagayo'y si Joab ay naparoon sa Jerusalem."
  },
  {
    "i": 10925,
    "b": 12,
    "c": 1319,
    "r": 1319,
    "o": 16,
    "t": "At nang makita ng mga taga Siria na sila'y nalagay sa kasamaan sa harap ng Israel, sila'y nagsipagsugo ng mga sugo, at dinala ang mga taga Siria na nandoon sa dako roon ng Ilog, na kasama ni Sophach na punong kawal ng hukbo ni Adarezer sa kanilang unahan."
  },
  {
    "i": 10926,
    "b": 12,
    "c": 1319,
    "r": 1319,
    "o": 17,
    "t": "At nasaysay kay David; at kaniyang pinisan ang buong Israel, at tumawid sa Jordan, at naparoon sa kanila, at humanay laban sa kanila. Sa gayo'y nang humanay sa pakikipagbaka si David laban sa mga taga Siria, sila'y nangakipaglaban sa kaniya."
  },
  {
    "i": 10927,
    "b": 12,
    "c": 1319,
    "r": 1319,
    "o": 18,
    "t": "At ang mga taga Siria ay nagsitakas sa harap ng Israel; at si David ay pumatay sa mga taga Siria ng mga tao sa pitong libong karo, at apat na pung libong naglalakad, at pinatay si Sophach na pinunong kawal ng hukbo."
  },
  {
    "i": 10928,
    "b": 12,
    "c": 1319,
    "r": 1319,
    "o": 19,
    "t": "At nang makita ng mga lingkod ni Adarezer na sila'y nangalagay sa kasamaan sa harap ng Israel, sila'y nakipagpayapaan kay David, at nangaglingkod sa kaniya: ni hindi na tumulong pa ang mga taga Siria sa mga anak ni Ammon."
  },
  {
    "i": 10929,
    "b": 12,
    "c": 1320,
    "r": 1320,
    "o": 1,
    "t": "At nangyari sa panahon ng pagpihit ng taon, sa panahong ang mga hari ay nagsisilabas sa pakikipagbaka, na pinatnubayan ni Joab ang hukbo, at sinira ang lupain ng mga anak ni Ammon, at naparoon at kinubkob ang Rabba. Nguni't si David ay naghintay sa Jerusalem. At sinaktan ni Joab ang Rabba, at sinira."
  },
  {
    "i": 10930,
    "b": 12,
    "c": 1320,
    "r": 1320,
    "o": 2,
    "t": "At kinuha ni David ang putong ng kanilang hari sa ibabaw ng kaniyang ulo, at nasumpungang may timbang na isang talentong ginto, at may mga mahalagang bato roon: at naputong sa ulo ni David: at kaniyang inilabas ang samsam sa bayan, na totoong marami."
  },
  {
    "i": 10931,
    "b": 12,
    "c": 1320,
    "r": 1320,
    "o": 3,
    "t": "At kaniyang inilabas ang bayan na nandoon, at pinutol sila ng mga lagari, at ng mga suyod na bakal, at ng mga palakol. At ganito ang ginawa ni David sa lahat ng mga bayan ng mga anak ni Ammon. At si David at ang buong bayan ay bumalik sa Jerusalem."
  },
  {
    "i": 10932,
    "b": 12,
    "c": 1320,
    "r": 1320,
    "o": 4,
    "t": "At nangyari, pagkatapos nito, na nagkaroon ng pagdidigma sa Gezer laban sa mga Filisteo: nang magkagayo'y pinatay ni Sibbecai na Husathita si Sippai, sa mga anak ng mga higante; at sila'y sumuko."
  },
  {
    "i": 10933,
    "b": 12,
    "c": 1320,
    "r": 1320,
    "o": 5,
    "t": "At nagkaroon uli ng pakikipagdigma laban sa mga Filisteo; at pinatay ni Elhanan na anak ni Jair si Lahmi na kapatid ni Goliath na Getheo, na ang puluhan ng sibat niya ay gaya ng panghabi ng manghahabi."
  },
  {
    "i": 10934,
    "b": 12,
    "c": 1320,
    "r": 1320,
    "o": 6,
    "t": "At nagkaroon uli ng pagdidigma sa Gath, na doo'y may isang lalaking may malaking bulas, na ang mga daliri ng kamay at paa ay dalawangpu't apat, anim sa bawa't kamay at anim sa bawa't paa; at siya rin nama'y ipinanganak sa higante."
  },
  {
    "i": 10935,
    "b": 12,
    "c": 1320,
    "r": 1320,
    "o": 7,
    "t": "At nang kaniyang hamunin ang Israel, pinatay siya ni Jonathan na anak ni Sima na kapatid ni David."
  },
  {
    "i": 10936,
    "b": 12,
    "c": 1320,
    "r": 1320,
    "o": 8,
    "t": "Ang mga ito ang ipinanganak sa higante sa Gath, at sila'y nangabuwal sa pamamagitan ng kamay ni David, at sa pamamagitan ng kamay ng mga lingkod niya."
  },
  {
    "i": 10937,
    "b": 12,
    "c": 1321,
    "r": 1321,
    "o": 1,
    "t": "At si Satan ay tumayo laban sa Israel, at kinilos si David na bilangin ang Israel."
  },
  {
    "i": 10938,
    "b": 12,
    "c": 1321,
    "r": 1321,
    "o": 2,
    "t": "At sinabi ni David kay Joab, at sa mga prinsipe ng bayan, Kayo'y magsiyaon, bilangin ninyo ang Israel mula sa Beer-seba hanggang sa Dan; at dalhan ninyo ako ng salita; upang aking maalaman ang bilang nila."
  },
  {
    "i": 10939,
    "b": 12,
    "c": 1321,
    "r": 1321,
    "o": 3,
    "t": "At sinabi ni Joab, Gawin nawa ng Panginoon ang kaniyang bayan na makasandaang higit sa dami nila; nguni't, panginoon ko na hari, di ba silang lahat ay mga lingkod ng aking panginoon? bakit kinakailangan ng panginoon ko ang bagay na ito? bakit siya'y magiging sanhi ng ipagkakasala ng Israel?"
  },
  {
    "i": 10940,
    "b": 12,
    "c": 1321,
    "r": 1321,
    "o": 4,
    "t": "Gayon ma'y ang salita ng hari ay nanaig laban kay Joab. Kaya't si Joab ay yumaon, at naparoon sa buong Israel, at dumating sa Jerusalem."
  },
  {
    "i": 10941,
    "b": 12,
    "c": 1321,
    "r": 1321,
    "o": 5,
    "t": "At ibinigay ni Joab ang kabuuan ng bilang ng bayan kay David. At silang lahat na taga Israel ay labing isang daan libo na nagsisihawak ng tabak: at ang Juda ay apat na raan at pitongpung libong lalake na nagsisihawak ng tabak."
  },
  {
    "i": 10942,
    "b": 12,
    "c": 1321,
    "r": 1321,
    "o": 6,
    "t": "Nguni't ang Levi at ang Benjamin ay hindi binilang; sapagka't ang pananalita ng hari ay kahalayhalay kay Joab."
  },
  {
    "i": 10943,
    "b": 12,
    "c": 1321,
    "r": 1321,
    "o": 7,
    "t": "At sumama ang loob ng Dios sa bagay na ito; kaya't kaniyang sinaktan ang Israel."
  },
  {
    "i": 10944,
    "b": 12,
    "c": 1321,
    "r": 1321,
    "o": 8,
    "t": "At sinabi ni David sa Dios, Ako'y nagkasala ng mabigat sa aking paggawa ng bagay na ito: nguni't ngayo'y alisin mo, ipinamamanhik ko sa iyo, ang kasamaan ng iyong lingkod, sapagka't aking ginawang may lubhang kamangmangan."
  },
  {
    "i": 10945,
    "b": 12,
    "c": 1321,
    "r": 1321,
    "o": 9,
    "t": "At ang Panginoon ay nagsalita kay Gad na tagakita ni David, na sinasabi,"
  },
  {
    "i": 10946,
    "b": 12,
    "c": 1321,
    "r": 1321,
    "o": 10,
    "t": "Yumaon ka at magsalita kay David na sasabihin, Ganito ang sabi ng Panginoon, Pinagpapalagayan kita ng tatlong bagay; pumili ka ng isa sa mga iyan, upang aking magawa sa iyo."
  },
  {
    "i": 10947,
    "b": 12,
    "c": 1321,
    "r": 1321,
    "o": 11,
    "t": "Sa gayo'y naparoon si Gad kay David, at nagsabi sa kaniya, Ganito ang sabi ng Panginoon, Piliin mo ang iniibig mo:"
  },
  {
    "i": 10948,
    "b": 12,
    "c": 1321,
    "r": 1321,
    "o": 12,
    "t": "Tatlong taong kagutom; o tatlong buwan na pagkalipol sa harap ng iyong mga kaaway, samantalang ang tabak ng iyong mga kaaway ay umabot sa iyo; o kung dili ay tatlong araw na ang tabak ng Panginoon, sa makatuwid baga'y ang salot sa lupain, at ang anghel ng Panginoon ay mangwawasak sa lahat na hangganan ng Israel. Ngayon nga'y akalain mo kung anong sagot ang ibabalik ko sa kaniya na nagsugo sa akin."
  },
  {
    "i": 10949,
    "b": 12,
    "c": 1321,
    "r": 1321,
    "o": 13,
    "t": "At sinabi ni David kay Gad, Ako'y totoong nasa kagipitan: ipinamamanhik ko na ihulog mo ako ngayon sa kamay ng Panginoon; sapagka't totoong malaki ang kaniyang kaawaan; at huwag akong mahulog sa kamay ng tao."
  },
  {
    "i": 10950,
    "b": 12,
    "c": 1321,
    "r": 1321,
    "o": 14,
    "t": "Sa gayo'y nagsugo ang Panginoon ng salot sa Israel: at nabuwal sa Israel ay pitongpung libong lalake."
  },
  {
    "i": 10951,
    "b": 12,
    "c": 1321,
    "r": 1321,
    "o": 15,
    "t": "At ang Dios ay nagsugo ng isang anghel sa Jerusalem, upang gibain; at nang kaniyang lilipulin, ang Panginoo'y tumingin, at nagsisi siya tungkol sa kasamaan, at sinabi sa manglilipol na anghel, Siya na, ngayo'y itigil mo ang iyong kamay. At ang anghel ng Panginoon ay tumayo sa tabi ng giikan ni Ornan na Jebuseo."
  },
  {
    "i": 10952,
    "b": 12,
    "c": 1321,
    "r": 1321,
    "o": 16,
    "t": "At itinanaw ni David ang kaniyang mga mata, at nakita ang anghel ng Panginoon na nakatayo sa pagitan ng lupa at ng langit, na may hawak na tabak sa kaniyang kamay na nakaunat sa Jerusalem. Nang magkagayo'y si David at ang mga matanda, na nangakapanamit ng kayong magaspang ay nangagpatirapa."
  },
  {
    "i": 10953,
    "b": 12,
    "c": 1321,
    "r": 1321,
    "o": 17,
    "t": "At sinabi ni David sa Dios, Hindi ba ako ang nagpabilang sa bayan? sa makatuwid baga'y ako yaong nagkasala at gumawa ng totoong kasamaan; nguni't ang mga tupang ito, ano ang kanilang ginawa? Idinadalangin ko sa iyo, Oh Panginoon kong Dios, na ang iyong kamay ay maging laban sa akin, at laban sa sangbahayan ng aking ama; nguni't huwag laban sa iyong bayan, na sila'y masasalot."
  },
  {
    "i": 10954,
    "b": 12,
    "c": 1321,
    "r": 1321,
    "o": 18,
    "t": "Nang magkagayo'y inutusan ng anghel ng Panginoon si Gad upang sabihin kay David na siya'y sumampa, at magtayo ng isang dambana sa Panginoon sa giikan ni Ornan na Jebuseo."
  },
  {
    "i": 10955,
    "b": 12,
    "c": 1321,
    "r": 1321,
    "o": 19,
    "t": "At si David ay sumampa sa sabi ni Gad na kaniyang sinalita sa pangalan ng Panginoon."
  },
  {
    "i": 10956,
    "b": 12,
    "c": 1321,
    "r": 1321,
    "o": 20,
    "t": "At si Ornan ay bumalik at nakita ang anghel; at ang kaniyang apat na anak na kasama niya ay nagsipagkubli. Si Ornan nga ay gumigiik ng trigo."
  },
  {
    "i": 10957,
    "b": 12,
    "c": 1321,
    "r": 1321,
    "o": 21,
    "t": "At samantalang si David ay naparoroon kay Ornan, si Ornan ay tumanaw at nakita si David, at lumabas sa giikan, at iniyukod kay David ang kaniyang mukha sa lupa."
  },
  {
    "i": 10958,
    "b": 12,
    "c": 1321,
    "r": 1321,
    "o": 22,
    "t": "Nang magkagayo'y sinabi ni David kay Ornan, Ibigay mo sa akin ang dako ng giikang ito, upang aking mapagtayuan ng isang dambana sa Panginoon: sa buong halaga ay ibibigay mo sa akin: upang ang salot ay tumigil sa bayan."
  },
  {
    "i": 10959,
    "b": 12,
    "c": 1321,
    "r": 1321,
    "o": 23,
    "t": "At sinabi ni Ornan kay David, Kunin mo, at gawin ng panginoon kong hari ang mabuti sa harap ng kaniyang mga mata: narito, aking ibinibigay sa iyo ang mga baka na mga pinakahandog na susunugin, at ang mga kasangkapan ng giikan na pinaka kahoy, at ang trigo na pinakahandog na harina; aking ibinibigay sa lahat."
  },
  {
    "i": 10960,
    "b": 12,
    "c": 1321,
    "r": 1321,
    "o": 24,
    "t": "At sinabi ng haring David kay Ornan, Huwag; kundi katotohanang aking bibilhin ng buong halaga: sapagka't hindi ko kukunin ang iyo para sa Panginoon, o maghahandog man ng handog na susunugin na walang bayad."
  },
  {
    "i": 10961,
    "b": 12,
    "c": 1321,
    "r": 1321,
    "o": 25,
    "t": "Sa gayo'y ibinigay ni David kay Ornan dahil sa dakong yaon ang anim na raang siklong ginto na pinakatimbang."
  },
  {
    "i": 10962,
    "b": 12,
    "c": 1321,
    "r": 1321,
    "o": 26,
    "t": "At ipinagtayo roon ni David ng isang dambana ang Panginoon, at naghandog ng mga handog na susunugin, at ng mga handog tungkol sa kapayapaan, at tumawag sa Panginoon; at sinagot niya siya mula sa langit sa pamamagitan ng apoy sa ibabaw ng dambana ng handog na susunugin."
  },
  {
    "i": 10963,
    "b": 12,
    "c": 1321,
    "r": 1321,
    "o": 27,
    "t": "At inutusan ng Panginoon ang anghel; at kaniyang isinuksok sa kaluban ang kaniyang tabak."
  },
  {
    "i": 10964,
    "b": 12,
    "c": 1321,
    "r": 1321,
    "o": 28,
    "t": "Nang panahong yaon, nang makita ni David na sinagot siya ng Panginoon sa giikan ni Ornan na Jebuseo, siya nga'y naghain doon."
  },
  {
    "i": 10965,
    "b": 12,
    "c": 1321,
    "r": 1321,
    "o": 29,
    "t": "Sapagka't ang tabernakulo ng Panginoon na ginawa ni Moises sa ilang at ang dambana ng handog na susunugin, ay nasa mataas na dako nang panahong yaon sa Gabaon."
  },
  {
    "i": 10966,
    "b": 12,
    "c": 1321,
    "r": 1321,
    "o": 30,
    "t": "Nguni't si David ay hindi makaparoon sa harap niyaon upang magusisa sa Dios: sapagka't siya'y natakot dahil sa tabak ng anghel ng Panginoon."
  },
  {
    "i": 10967,
    "b": 12,
    "c": 1322,
    "r": 1322,
    "o": 1,
    "t": "Nang magkagayo'y sinabi ni David, Ito ang bahay ng Panginoong Dios, at ito ang dambana ng handog na susunugin para sa Israel."
  },
  {
    "i": 10968,
    "b": 12,
    "c": 1322,
    "r": 1322,
    "o": 2,
    "t": "At iniutos ni David na pisanin ang mga taga ibang bayan na nasa lupain ng Israel; at siya'y naglagay ng mga kantero upang magsitabas ng mga yaring bato, upang itayo ang bahay ng Dios."
  },
  {
    "i": 10969,
    "b": 12,
    "c": 1322,
    "r": 1322,
    "o": 3,
    "t": "At si David ay naghanda ng bakal na sagana na mga pinaka pako sa mga pinto ng mga pintuang-daan, at sa mga sugpong; at tanso na sagana na walang timbang;"
  },
  {
    "i": 10970,
    "b": 12,
    "c": 1322,
    "r": 1322,
    "o": 4,
    "t": "At mga puno ng sedro na walang bilang; sapagka't ang mga Sidonio at ang mga taga Tiro ay nangagdala kay David ng mga puno ng sedro na sagana."
  },
  {
    "i": 10971,
    "b": 12,
    "c": 1322,
    "r": 1322,
    "o": 5,
    "t": "At sinabi ni David, Si Salomong aking anak ay bata at mura, at ang bahay na matatayo na laan sa Panginoon ay marapat na totoong mainam, na bantog at maluwalhati sa lahat na lupain: akin ngang ipaghahanda. Sa gayo'y naghanda si David ng sagana bago sumapit ang kaniyang kamatayan."
  },
  {
    "i": 10972,
    "b": 12,
    "c": 1322,
    "r": 1322,
    "o": 6,
    "t": "Nang magkagayo'y ipinatawag niya si Salomon na kaniyang anak, at binilinan niyang magtayo ng isang bahay na laan sa Panginoon, sa Dios ng Israel."
  },
  {
    "i": 10973,
    "b": 12,
    "c": 1322,
    "r": 1322,
    "o": 7,
    "t": "At sinabi ni David kay Salomon na kaniyang anak, Tungkol sa akin, na sa aking kalooban ang magtayo ng isang bahay sa pangalan ng Panginoon kong Dios."
  },
  {
    "i": 10974,
    "b": 12,
    "c": 1322,
    "r": 1322,
    "o": 8,
    "t": "Nguni't ang salita ng Panginoon ay dumating sa akin, na nagsasabi, Ikaw ay nagbubo ng dugo na sagana, at gumawa ng malaking pagdidigma: huwag mong ipagtatayo ng bahay ang aking pangalan, sapagka't ikaw ay nagbubo ng maraming dugo sa lupa sa aking paningin:"
  },
  {
    "i": 10975,
    "b": 12,
    "c": 1322,
    "r": 1322,
    "o": 9,
    "t": "Narito, isang lalake ay ipanganganak sa iyo, na siyang magiging lalaking mapayapa; at bibigyan ko siya ng kapahingahan sa lahat ng kaniyang mga kaaway sa palibot: sapagka't ang kaniyang magiging pangalan ay Salomon, at bibigyan ko ng kapayapaan at katahimikan ang Israel sa kaniyang mga kaarawan:"
  },
  {
    "i": 10976,
    "b": 12,
    "c": 1322,
    "r": 1322,
    "o": 10,
    "t": "Kaniyang ipagtatayo ng bahay ang aking pangalan; at siya'y magiging aking anak, at ako'y magiging kaniyang ama; at aking itatatag ang luklukan ng kaniyang kaharian sa Israel magpakailan man."
  },
  {
    "i": 10977,
    "b": 12,
    "c": 1322,
    "r": 1322,
    "o": 11,
    "t": "Ngayon, anak ko, ang Panginoon ay sumaiyo; at guminhawa ka, at iyong itayo ang bahay ng Panginoon mong Dios, gaya ng kaniyang sinalita tungkol sa iyo."
  },
  {
    "i": 10978,
    "b": 12,
    "c": 1322,
    "r": 1322,
    "o": 12,
    "t": "Pagkalooban ka lamang ng Panginoon ng pagmumunimuni, at pagkakilala, at bigyan ka niya ng bilin tungkol sa Israel; na anopa't iyong maingatan ang kautusan ng Panginoon mong Dios."
  },
  {
    "i": 10979,
    "b": 12,
    "c": 1322,
    "r": 1322,
    "o": 13,
    "t": "Kung magkagayo'y giginhawa ka, kung isasagawa mo ang mga palatuntunan at ang mga kahatulan na ibinilin ng Panginoon kay Moises tungkol sa Israel: ikaw ay magpakalakas at magpakatapang; huwag kang matakot o manglupaypay man."
  },
  {
    "i": 10980,
    "b": 12,
    "c": 1322,
    "r": 1322,
    "o": 14,
    "t": "Ngayon, narito, sa aking karalitaan ay ipinaghanda ko ang bahay ng Panginoon ng isang daang libong talentong ginto, at isang libong libong talentong pilak; at ng tanso at bakal na walang timbang; dahil sa kasaganaan: gayon din ng kahoy at bato ay naghanda ako; at iyong madadagdagan."
  },
  {
    "i": 10981,
    "b": 12,
    "c": 1322,
    "r": 1322,
    "o": 15,
    "t": "Bukod dito'y may kasama kang mga manggagawa na sagana, mga mananabas ng bato at manggagawa sa bato at sa kahoy, at lahat ng mga tao na bihasa sa anoman gawain;"
  },
  {
    "i": 10982,
    "b": 12,
    "c": 1322,
    "r": 1322,
    "o": 16,
    "t": "Sa ginto, sa pilak, at sa tanso, at sa bakal, walang bilang. Ikaw ay bumangon at iyong gawin, at ang Panginoon ay sumaiyo."
  },
  {
    "i": 10983,
    "b": 12,
    "c": 1322,
    "r": 1322,
    "o": 17,
    "t": "Iniutos naman ni David sa lahat na prinsipe ng Israel na tulungan si Salomon na kaniyang anak, na sinasabi,"
  },
  {
    "i": 10984,
    "b": 12,
    "c": 1322,
    "r": 1322,
    "o": 18,
    "t": "Hindi ba ang Panginoon ninyong Dios ay sumasainyo? at hindi ba binigyan niya kayo ng kapahingahan sa lahat na dako? sapagka't kaniyang ibinigay ang mga nananahan sa lupain sa aking kamay; at ang lupain ay suko sa harap ng Panginoon, at sa harap ng kaniyang bayan."
  },
  {
    "i": 10985,
    "b": 12,
    "c": 1322,
    "r": 1322,
    "o": 19,
    "t": "Ngayo'y inyong ilagak ang inyong puso at ang inyong kaluluwa upang hanaping sundin ang Panginoon ninyong Dios; kayo'y bumangon nga, at itayo ninyo ang santuario ng Panginoong Dios, upang dalhin ang kaban ng tipan ng Panginoon, at ang mga banal na kasangkapan ng Dios, sa loob ng bahay na itatayo sa pangalan ng Panginoon."
  },
  {
    "i": 10986,
    "b": 12,
    "c": 1323,
    "r": 1323,
    "o": 1,
    "t": "Si David nga ay matanda na at puspos ng mga araw: at ginawa niyang hari si Salomon na kaniyang anak sa Israel."
  },
  {
    "i": 10987,
    "b": 12,
    "c": 1323,
    "r": 1323,
    "o": 2,
    "t": "At pinisan niya ang lahat na prinsipe ng Israel, pati ang mga saserdote at ng mga Levita."
  },
  {
    "i": 10988,
    "b": 12,
    "c": 1323,
    "r": 1323,
    "o": 3,
    "t": "At ang mga Levita ay binilang mula sa tatlongpung taon na patanda: at ang kanilang bilang, ayon sa kanilang mga ulo, lalake't lalake, ay tatlongpu't walong libo."
  },
  {
    "i": 10989,
    "b": 12,
    "c": 1323,
    "r": 1323,
    "o": 4,
    "t": "Sa mga ito, dalawangpu't apat na libo ang nagsisitingin ng gawa sa bahay ng Panginoon; at anim na libo ay mga pinuno at mga hukom:"
  },
  {
    "i": 10990,
    "b": 12,
    "c": 1323,
    "r": 1323,
    "o": 5,
    "t": "At apat na libo ay tagatanod-pinto: at apat na libo ay mangaawit sa Panginoon na may mga panugtog na aking ginawa, sabi ni David, upang ipangpuri."
  },
  {
    "i": 10991,
    "b": 12,
    "c": 1323,
    "r": 1323,
    "o": 6,
    "t": "At hinati sila ni David sa mga hanay ayon sa mga anak ni Levi; si Gerson, si Coath, at si Merari."
  },
  {
    "i": 10992,
    "b": 12,
    "c": 1323,
    "r": 1323,
    "o": 7,
    "t": "Sa mga Gersonita: si Ladan, at si Simi."
  },
  {
    "i": 10993,
    "b": 12,
    "c": 1323,
    "r": 1323,
    "o": 8,
    "t": "Ang mga anak ni Ladan: si Jehiel na pinuno, at si Zetham, at si Joel, tatlo."
  },
  {
    "i": 10994,
    "b": 12,
    "c": 1323,
    "r": 1323,
    "o": 9,
    "t": "Ang mga anak ni Simi: si Selomith, at si Haziel, at si Aran, tatlo. Ang mga ito ang mga pangulo sa mga sangbahayan ng mga magulang ni Ladan."
  },
  {
    "i": 10995,
    "b": 12,
    "c": 1323,
    "r": 1323,
    "o": 10,
    "t": "At ang mga anak ni Simi: si Jahath, si Zinat, at si Jeus, at si Berias. Ang apat na ito ang mga anak ni Simi."
  },
  {
    "i": 10996,
    "b": 12,
    "c": 1323,
    "r": 1323,
    "o": 11,
    "t": "At si Jahath ay siyang pinuno, at si Zinat ang ikalawa: nguni't si Jeus at si Berias ay hindi nagkaroon ng maraming anak; kaya't sila'y naging isang sangbahayan ng mga magulang sa isang bilang."
  },
  {
    "i": 10997,
    "b": 12,
    "c": 1323,
    "r": 1323,
    "o": 12,
    "t": "Ang mga anak ni Coath: si Amram, si Ishar, si Hebron, at si Uzziel, apat."
  },
  {
    "i": 10998,
    "b": 12,
    "c": 1323,
    "r": 1323,
    "o": 13,
    "t": "Ang mga anak ni Amram: si Aaron at si Moises: at si Aaron ay nahiwalay, upang kaniyang ariing banal ang mga kabanalbanalang bagay, niya at ng kaniyang mga anak magpakailan man, upang magsunog ng kamangyan sa harap ng Panginoon, upang mangasiwa sa kaniya, at upang bumasbas sa pamamagitan ng kaniyang pangalan, magpakailan man."
  },
  {
    "i": 10999,
    "b": 12,
    "c": 1323,
    "r": 1323,
    "o": 14,
    "t": "Nguni't tungkol kay Moises na lalake ng Dios, ang kaniyang mga anak ay ibinilang na lipi ni Levi."
  }
]
