[
  {
    "i": 3500,
    "b": 2,
    "c": 325,
    "r": 325,
    "o": 33,
    "t": "At kung ang isa sa mga Levita ay tumubos, ang bahay na ipinagbili at ang bayang kaniyang pag-aari, ay maaalis sa jubileo, sapagka't ang mga bahay sa mga bayan ng mga Levita ay kanilang pag-aari sa gitna ng mga anak ni Israel."
  },
  {
    "i": 3501,
    "b": 2,
    "c": 325,
    "r": 325,
    "o": 34,
    "t": "Datapuwa't ang mga bukid sa palibot ng mga bayan nila, ay hindi maipagbibili, sapagka't pag-aari nila magpakailan man."
  },
  {
    "i": 3502,
    "b": 2,
    "c": 325,
    "r": 325,
    "o": 35,
    "t": "At kung maghirap ang iyong kapatid at manglupaypay sa iyong siping, ay iyo siyang aalalayan na patutuluyin mo, na manunuluyan sa iyong parang taga ibang bayan at nakikipamayan."
  },
  {
    "i": 3503,
    "b": 2,
    "c": 325,
    "r": 325,
    "o": 36,
    "t": "Huwag kang kukuha sa kaniya ng patubo o pakinabang, kundi matakot ka sa iyong Dios: patuluyin mo ang iyong kapatid."
  },
  {
    "i": 3504,
    "b": 2,
    "c": 325,
    "r": 325,
    "o": 37,
    "t": "Ang iyong salapi ay huwag mong ibibigay sa kaniya na may patubo, ni ibibigay mo sa kaniya na may pakinabang ang iyong pagkain."
  },
  {
    "i": 3505,
    "b": 2,
    "c": 325,
    "r": 325,
    "o": 38,
    "t": "Ako ang Panginoon ninyong Dios, na inilabas ko kayo sa lupain ng Egipto, upang ibigay ko sa inyo ang lupain ng Canaan, at ako'y maging inyong Dios."
  },
  {
    "i": 3506,
    "b": 2,
    "c": 325,
    "r": 325,
    "o": 39,
    "t": "At kung ang iyong kapatid na kasama mo ay maghirap at pabili siya sa iyo: ay huwag mo siyang papaglilingkuring parang alipin;"
  },
  {
    "i": 3507,
    "b": 2,
    "c": 325,
    "r": 325,
    "o": 40,
    "t": "Ipalalagay mo siyang parang lingkod na upahan at parang nakikipamayan; hanggang sa taon ng jubileo ay maglilingkod siya sa iyo:"
  },
  {
    "i": 3508,
    "b": 2,
    "c": 325,
    "r": 325,
    "o": 41,
    "t": "Kung magkagayo'y aalis siya sa iyo, siya at ang kaniyang mga anak na kasama niya, at babalik sa kaniyang sariling sangbahayan, at babalik sa pag-aari ng kaniyang mga magulang."
  },
  {
    "i": 3509,
    "b": 2,
    "c": 325,
    "r": 325,
    "o": 42,
    "t": "Sapagka't sila'y aking mga lingkod, na aking inilabas sa lupain ng Egipto; sila'y hindi maipagbibiling parang mga alipin."
  },
  {
    "i": 3510,
    "b": 2,
    "c": 325,
    "r": 325,
    "o": 43,
    "t": "Huwag kang papapanginoon sa kaniya na may kabagsikan; kundi ikaw ay matatakot sa iyong Dios."
  },
  {
    "i": 3511,
    "b": 2,
    "c": 325,
    "r": 325,
    "o": 44,
    "t": "At tungkol sa iyong mga aliping lalake at babae na magkakaroon ka; sa mga bansang nasa palibot ninyo, ay makabibili kayo sa kanila ng mga aliping lalake at babae."
  },
  {
    "i": 3512,
    "b": 2,
    "c": 325,
    "r": 325,
    "o": 45,
    "t": "Saka sa mga anak ng mga taga ibang lupa na nakikipamayan sa inyo, sa mga ito'y makabibili kayo, at sa kanilang mga sangbahayan na nasa inyo, na mga ipinanganak nila sa inyong lupain: at magiging inyong pag-aari."
  },
  {
    "i": 3513,
    "b": 2,
    "c": 325,
    "r": 325,
    "o": 46,
    "t": "At inyong iiwang pinakapamana sa inyong mga anak pagkamatay ninyo, na pinakapag-aari; sa mga iyan kukuha kayo ng inyong mga alipin magpakailan man: nguni't sa inyong mga kapatid na mga anak ni Israel ay huwag kayong magpapanginoonan na may kabagsikan."
  },
  {
    "i": 3514,
    "b": 2,
    "c": 325,
    "r": 325,
    "o": 47,
    "t": "At kung ang taga ibang lupa o ang nakikipamayan na kasama mo ay yumaman, at ang iyong kapatid ay maghirap sa siping niya, at pabili sa taga ibang bayan o nakikipamayan sa iyo o sa sinomang kasangbahay ng taga ibang lupa;"
  },
  {
    "i": 3515,
    "b": 2,
    "c": 325,
    "r": 325,
    "o": 48,
    "t": "Pagkatapos na siya'y maipagbili ay kaniyang matutubos: isa sa kaniyang mga kapatid ay makatutubos sa kaniya:"
  },
  {
    "i": 3516,
    "b": 2,
    "c": 325,
    "r": 325,
    "o": 49,
    "t": "O ang kaniyang amain o ang anak ng kaniyang amain ay makatutubos sa kaniya; o sinomang kamaganak na malapit niya sa kaniyang sangbahayan ay makatutubos sa kaniya; o kung yumaman siya ay makatutubos siya sa kaniyang sarili."
  },
  {
    "i": 3517,
    "b": 2,
    "c": 325,
    "r": 325,
    "o": 50,
    "t": "At kaniyang bibilangan yaong bumili sa kaniya, mula sa taong bilhin siya hanggang sa taon ng jubileo: at ang halaga ng pagkabili sa kaniya ay magiging ayon sa bilang ng mga taon; at gagawin sa kaniya ay ayon sa panahon ng isang lingkod na upahan."
  },
  {
    "i": 3518,
    "b": 2,
    "c": 325,
    "r": 325,
    "o": 51,
    "t": "Kung maraming taon pa ang kulang niya, ayon sa dami ng mga iyan, ay isasauli ang halaga ng kaniyang pagkatubos sa kaniya na salaping sa kaniya'y ibinili."
  },
  {
    "i": 3519,
    "b": 2,
    "c": 325,
    "r": 325,
    "o": 52,
    "t": "At kung kaunti ang mga taong nagkukulang hanggang sa taon ng jubileo ay ibibilang sa kaniya; ayon sa kaniyang mga taon na nagkukulang ay isasauli ang halaga ng kaniyang katubusan."
  },
  {
    "i": 3520,
    "b": 2,
    "c": 325,
    "r": 325,
    "o": 53,
    "t": "Kung paano ang alilang may bayad sa taon-taon, ay gayon matitira sa kaniya: siya'y huwag papapanginoon sa kaniya na may kabagsikan sa iyong paningin."
  },
  {
    "i": 3521,
    "b": 2,
    "c": 325,
    "r": 325,
    "o": 54,
    "t": "At kung hindi siya tubusin sa mga paraang ito, ay aalis siya sa taon ng jubileo, siya at ang kaniyang mga anak na kasama niya."
  },
  {
    "i": 3522,
    "b": 2,
    "c": 325,
    "r": 325,
    "o": 55,
    "t": "Sapagka't sa akin ang mga anak ni Israel ay mga lingkod; sila'y aking mga lingkod na aking inilabas sa lupain ng Egipto: ako ang Panginoon ninyong Dios."
  },
  {
    "i": 3523,
    "b": 2,
    "c": 326,
    "r": 326,
    "o": 1,
    "t": "Huwag kayong gagawa para sa inyo ng mga diosdiosan, ni magtatayo kayo ng larawang inanyuan o haligi, ni huwag kayong maglalagay ng batong inanyuan sa inyong lupain, upang inyong yukuran yaon: sapagka't ako ang Panginoon ninyong Dios."
  },
  {
    "i": 3524,
    "b": 2,
    "c": 326,
    "r": 326,
    "o": 2,
    "t": "Inyong ipangingilin ang aking mga sabbath, at inyong igagalang ang aking santuario: ako ang Panginoon."
  },
  {
    "i": 3525,
    "b": 2,
    "c": 326,
    "r": 326,
    "o": 3,
    "t": "Kung lalakad kayo ng ayon sa aking mga palatuntunan at iingatan ninyo ang aking mga utos, at inyong tutuparin:"
  },
  {
    "i": 3526,
    "b": 2,
    "c": 326,
    "r": 326,
    "o": 4,
    "t": "Ay maglalagpak nga ako ng ulan sa kapanahunan, at ang lupain ay pakikinabangan, at ang mga kahoy sa parang ay magbubunga."
  },
  {
    "i": 3527,
    "b": 2,
    "c": 326,
    "r": 326,
    "o": 5,
    "t": "At ang inyong paggiik ay aabot hanggang sa pagaani ng mga ubas, at ang pagaani ng ubas ay aabot sa paghahasik: at kakanin ninyo ang inyong pagkain na sagana, at tatahan kayong tiwasay sa inyong lupain."
  },
  {
    "i": 3528,
    "b": 2,
    "c": 326,
    "r": 326,
    "o": 6,
    "t": "At magbibigay ako ng kapayapaan sa lupain, at mahihiga kayo, at walang katatakutan kayo: at aking papawiin sa lupain ang mababangis na hayop, ni hindi dadaanan ang inyong lupain sa tabak."
  },
  {
    "i": 3529,
    "b": 2,
    "c": 326,
    "r": 326,
    "o": 7,
    "t": "At hahabulin ninyo ang inyong mga kaaway, at mangabubuwal sa harap ninyo sa tabak."
  },
  {
    "i": 3530,
    "b": 2,
    "c": 326,
    "r": 326,
    "o": 8,
    "t": "At lima sa inyo'y hahabol sa isang daan, at isang daan sa inyo'y hahabol sa sangpung libo: at ang inyong mga kaaway ay mangabubuwal sa tabak sa harap ninyo."
  },
  {
    "i": 3531,
    "b": 2,
    "c": 326,
    "r": 326,
    "o": 9,
    "t": "At lilingapin ko kayo, at palalaguin ko kayo, at pararamihin ko kayo; at papagtitibayin ko ang aking tipan sa inyo."
  },
  {
    "i": 3532,
    "b": 2,
    "c": 326,
    "r": 326,
    "o": 10,
    "t": "At kakanin ninyo ang malaong kinamalig, at inyong ilalabas ang luma dahil sa bago."
  },
  {
    "i": 3533,
    "b": 2,
    "c": 326,
    "r": 326,
    "o": 11,
    "t": "At ilalagay ko ang aking tabernakulo sa gitna ninyo: at hindi ko kayo kapopootan."
  },
  {
    "i": 3534,
    "b": 2,
    "c": 326,
    "r": 326,
    "o": 12,
    "t": "At lalakad ako sa gitna ninyo at ako'y magiging inyong Dios, at kayo'y magiging aking bayan."
  },
  {
    "i": 3535,
    "b": 2,
    "c": 326,
    "r": 326,
    "o": 13,
    "t": "Ako ang Panginoon ninyong Dios, na naglabas sa inyo sa lupain ng Egipto, upang huwag kayong maging mga alipin nila; at sinira ko ang mga kahoy ng inyong pamatok, at pinalakad ko kayo ng mga ulong matuwid."
  },
  {
    "i": 3536,
    "b": 2,
    "c": 326,
    "r": 326,
    "o": 14,
    "t": "Nguni't kung hindi ninyo pakikinggan ako, at hindi ninyo tutuparin ang lahat ng mga utos na ito;"
  },
  {
    "i": 3537,
    "b": 2,
    "c": 326,
    "r": 326,
    "o": 15,
    "t": "At kung inyong tatanggihan ang aking mga palatuntunan, at kasusuklaman nga ninyo ang aking mga hatol, na anopa't hindi ninyo tutuparin ang lahat ng aking mga utos, kundi inyong sisirain ang aking tipan;"
  },
  {
    "i": 3538,
    "b": 2,
    "c": 326,
    "r": 326,
    "o": 16,
    "t": "Ay gagawin ko naman ito sa inyo; ilalagay ko sa gitna ninyo ang sindak, at pagkatuyo, at ang lagnat na uubos sa mga mata, at magpapalupaypay sa kaluluwa: at maghahasik kayo ng inyong binhi na walang kabuluhan, sapagka't kakanin ng inyong mga kaaway."
  },
  {
    "i": 3539,
    "b": 2,
    "c": 326,
    "r": 326,
    "o": 17,
    "t": "At itititig ko ang aking mukha laban sa inyo, at kayo'y masasaktan sa harap ng inyong mga kaaway: kayo'y pagpupunuan ng mga napopoot sa inyo; at kayo'y tatakas nang walang humahabol sa inyo."
  },
  {
    "i": 3540,
    "b": 2,
    "c": 326,
    "r": 326,
    "o": 18,
    "t": "At kung sa mga bagay na ito man ay hindi ninyo ako pakinggan, ay parurusahan ko kayong makapito pa, dahil sa inyong mga kasalanan."
  },
  {
    "i": 3541,
    "b": 2,
    "c": 326,
    "r": 326,
    "o": 19,
    "t": "At sisirain ko ang kahambugan ng inyong kapangyarihan; at gagawin kong parang bakal ang inyong langit at parang tanso ang inyong lupa:"
  },
  {
    "i": 3542,
    "b": 2,
    "c": 326,
    "r": 326,
    "o": 20,
    "t": "At gugugulin ninyo ang inyong kalakasan ng walang kabuluhan; sapagka't hindi ibibigay sa inyo ng inyong lupain ang kaniyang bunga ni ng kahoy sa parang ang kaniyang bunga."
  },
  {
    "i": 3543,
    "b": 2,
    "c": 326,
    "r": 326,
    "o": 21,
    "t": "At kung kayo'y sasalangsang sa akin, at hindi ninyo ako didinggin; ay dadalhan ko kayo ng makapito ang higit ng salot ayon sa inyong mga kasalanan."
  },
  {
    "i": 3544,
    "b": 2,
    "c": 326,
    "r": 326,
    "o": 22,
    "t": "At susuguin ko sa inyo ang mga halimaw sa parang, ng samsaman kayo ng inyong mga anak, at papatayin ang inyong mga hayop, at kayo'y pakakauntiin sa bilang; at mangungulila ang inyong mga lakad."
  },
  {
    "i": 3545,
    "b": 2,
    "c": 326,
    "r": 326,
    "o": 23,
    "t": "At kung sa mga bagay mang ito ay hindi pa kayo magbago sa akin, kundi sasalangsang kayo sa akin:"
  },
  {
    "i": 3546,
    "b": 2,
    "c": 326,
    "r": 326,
    "o": 24,
    "t": "At lalakad din naman ako ng laban sa inyo, at sasaktan ko kayo, ng makapito pa dahil sa inyong mga kasalanan:"
  },
  {
    "i": 3547,
    "b": 2,
    "c": 326,
    "r": 326,
    "o": 25,
    "t": "At pararatingin ko sa inyo ang tabak na gaganap ng higanti ng tipan; at kayo'y matitipon sa loob ng inyong mga bayan: at pararatingin ko ang salot sa gitna ninyo; at kayo'y mabibigay sa kamay ng kaaway."
  },
  {
    "i": 3548,
    "b": 2,
    "c": 326,
    "r": 326,
    "o": 26,
    "t": "Pagka masisira ko ang tungkod ninyong tinapay, ang sangpung babae ay magluluto ng inyong tinapay sa isa lamang hurno, at sa inyo'y isasauli sa timbang ang inyong tinapay: at kayo'y kakain at hindi kayo mangabubusog."
  },
  {
    "i": 3549,
    "b": 2,
    "c": 326,
    "r": 326,
    "o": 27,
    "t": "At kung sa lahat ng ito ay hindi ninyo ako pakikinggan, kundi kayo'y sasalangsang sa akin;"
  },
  {
    "i": 3550,
    "b": 2,
    "c": 326,
    "r": 326,
    "o": 28,
    "t": "Ay sasalangsang ako sa inyo na may kapusukan; at parurusahan ko kayong makapito pa dahil sa inyong mga kasalanan."
  },
  {
    "i": 3551,
    "b": 2,
    "c": 326,
    "r": 326,
    "o": 29,
    "t": "At kakanin ninyo ang laman ng inyong mga anak na lalake, at ang mga laman ng inyong mga anak na babae ay inyong kakanin."
  },
  {
    "i": 3552,
    "b": 2,
    "c": 326,
    "r": 326,
    "o": 30,
    "t": "At sisirain ko ang inyong matataas na dako, at aking wawasakin ang inyong mga larawang araw, at itatapon ko ang inyong mga bangkay sa mga katawan ng inyong mga diosdiosan; at kapopootan kayo ng aking kaluluwa."
  },
  {
    "i": 3553,
    "b": 2,
    "c": 326,
    "r": 326,
    "o": 31,
    "t": "At gagawin kong giba ang inyong mga bayan, at gigibain ko ang inyong mga santuario, at hindi ko na sasamyuin ang amoy ng inyong mga may amoy na masarap."
  },
  {
    "i": 3554,
    "b": 2,
    "c": 326,
    "r": 326,
    "o": 32,
    "t": "At gagawin kong ilang ang lupain: at pagtatakhan ng inyong mga kaaway na tumatahan doon."
  },
  {
    "i": 3555,
    "b": 2,
    "c": 326,
    "r": 326,
    "o": 33,
    "t": "At kayo'y aking pangangalatin sa mga bansa, at pagbubunutan ko kayo ng tabak sa hulihan ninyo: at ang inyong lupain ay magiging isang ilang, at ang inyong mga bayan ay magiging sira."
  },
  {
    "i": 3556,
    "b": 2,
    "c": 326,
    "r": 326,
    "o": 34,
    "t": "Kung magkagayo'y magagalak ang lupain sa kaniyang mga sabbath, habang nahahandusay na sira, at kayo'y mapapasa lupain ng inyong mga kaaway; ang lupain nga ay magpapahinga, at magagalak sa kaniyang mga sabbath."
  },
  {
    "i": 3557,
    "b": 2,
    "c": 326,
    "r": 326,
    "o": 35,
    "t": "Habang nahahandusay na sira ay magkakaroon ng kapahingahan, sa makatuwid baga'y ang hindi ipinagpahinga sa inyong mga sabbath, nang kayo'y nagsisitahan doon."
  },
  {
    "i": 3558,
    "b": 2,
    "c": 326,
    "r": 326,
    "o": 36,
    "t": "At tungkol sa mga matitira sa inyo, ay sisidlan ko ng takot sa kanilang puso, sa mga lupain ng kaniyang mga kaaway: at hahabulin sila ng kalatis ng isang dahong nalalaglag; at sila'y tatakas na parang tumatakas sa tabak; at sila'y mabubuwal nang walang humahabol sa kanila."
  },
  {
    "i": 3559,
    "b": 2,
    "c": 326,
    "r": 326,
    "o": 37,
    "t": "At mangagkakatisuran sila na parang nasa harap ng tabak, kahit walang humahabol: at hindi kayo makatatayo sa harap ng inyong mga kaaway."
  },
  {
    "i": 3560,
    "b": 2,
    "c": 326,
    "r": 326,
    "o": 38,
    "t": "At mamamatay kayo sa gitna ng mga bansa, at sasakmalin kayo ng lupain ng inyong mga kaaway."
  },
  {
    "i": 3561,
    "b": 2,
    "c": 326,
    "r": 326,
    "o": 39,
    "t": "At ang mga matitira sa inyo ay magsisipanglupaypay sa kanilang kasamaan sa mga lupain ng inyong mga kaaway; at sa mga kasamaan naman ng kanilang mga magulang ay magsisipanglupaypay na kasama nila."
  },
  {
    "i": 3562,
    "b": 2,
    "c": 326,
    "r": 326,
    "o": 40,
    "t": "At kanilang isasaysay ang kanilang kasamaan, at ang kasamaan ng kanilang mga magulang, sa ang kanilang pagsalangsang na isinalangsang laban sa akin, sapagka't sila'y lumakad naman ng laban sa akin."
  },
  {
    "i": 3563,
    "b": 2,
    "c": 326,
    "r": 326,
    "o": 41,
    "t": "Ako naman ay lumakad ng laban sa kanila, at sila'y aking dinala sa lupain ng kanilang mga kaaway: kung magpapakababa nga ang kanilang mga pusong hindi tuli, at kanilang tatanggapin ang parusa sa kanilang kasamaan;"
  },
  {
    "i": 3564,
    "b": 2,
    "c": 326,
    "r": 326,
    "o": 42,
    "t": "Ay aalalahanin ko nga ang aking tipan kay Jacob; at ang akin ding tipan kay Isaac, at gayon din ang aking tipan kay Abraham ay aking aalalahanin; at aking aalalahanin ang lupain."
  },
  {
    "i": 3565,
    "b": 2,
    "c": 326,
    "r": 326,
    "o": 43,
    "t": "Ang lupain naman ay pababayaan nila, at magagalak sa kaniyang mga sabbath, samantalang nahahandusay na sira na wala sila; at kanilang tatanggapin ang kaparusahan ng kanilang kasamaan: sapagka't kanilang tinanggihan ang aking mga hatol, at kinapootan ng kanilang kaluluwa ang aking mga palatuntunan."
  },
  {
    "i": 3566,
    "b": 2,
    "c": 326,
    "r": 326,
    "o": 44,
    "t": "At sa lahat mang ito, pagka sila'y nasa lupain ng kanilang mga kaaway ay hindi ko sila itatakuwil, ni kapopootan ko sila na sila'y aking lubos na lilipulin, at aking sisirain ang aking tipan sa kanila: sapagka't ako ang Panginoon nilang Dios:"
  },
  {
    "i": 3567,
    "b": 2,
    "c": 326,
    "r": 326,
    "o": 45,
    "t": "Kundi aalalahanin ko alangalang sa kanila ang tipan ng kanilang mga magulang, na aking inilabas sa lupain ng Egipto, sa paningin ng mga bansa, upang ako'y maging kanilang Dios: ako ang Panginoon."
  },
  {
    "i": 3568,
    "b": 2,
    "c": 326,
    "r": 326,
    "o": 46,
    "t": "Ito ang mga palatuntunan at ang mga hatol at ang mga kautusang ginawa ng Panginoon sa kaniyang sarili at sa mga anak ni Israel sa bundok ng Sinai sa pamamagitan ni Moises."
  },
  {
    "i": 3569,
    "b": 2,
    "c": 327,
    "r": 327,
    "o": 1,
    "t": "At sinalita ng Panginoon kay Moises, na sinasabi,"
  },
  {
    "i": 3570,
    "b": 2,
    "c": 327,
    "r": 327,
    "o": 2,
    "t": "Salitain mo sa mga anak ni Israel, at sabihin mo sa kanila, Pagka ang sinoman ay tutupad ng panata ayon sa iyong inihalaga, ay magiging sa Panginoon ang mga tao."
  },
  {
    "i": 3571,
    "b": 2,
    "c": 327,
    "r": 327,
    "o": 3,
    "t": "At ang iyong inihalaga tungkol sa lalake, na mula sa may dalawang pung taong gulang hanggang sa may anim na pu, ay limang pung siklong pilak, ang iyong ihahalaga ayon sa siklo ng santuario."
  },
  {
    "i": 3572,
    "b": 2,
    "c": 327,
    "r": 327,
    "o": 4,
    "t": "At kung tungkol sa babae tatlong pung siklo ang ihahalaga mo."
  },
  {
    "i": 3573,
    "b": 2,
    "c": 327,
    "r": 327,
    "o": 5,
    "t": "At kung mula sa may limang taon hanggang sa may dalawang pung taon, ay dalawang pung siklo, ang ihahalaga mo sa lalake at sa babae ay sangpung siklo."
  },
  {
    "i": 3574,
    "b": 2,
    "c": 327,
    "r": 327,
    "o": 6,
    "t": "At kung mula sa may isang buwan hanggang sa may limang taon ay limang siklong pilak ang iyong ihahalaga sa lalake at sa babae ay tatlong siklong pilak ang iyong ihahalaga."
  },
  {
    "i": 3575,
    "b": 2,
    "c": 327,
    "r": 327,
    "o": 7,
    "t": "At kung sa may anim na pung taon na patanda; kung lalake, ay labing limang siklo ang iyong ihahalaga, at sa babae ay sangpung siklo."
  },
  {
    "i": 3576,
    "b": 2,
    "c": 327,
    "r": 327,
    "o": 8,
    "t": "Nguni't kung kapos ng ikababayad sa iyong inihalaga, ay pahaharapin mo siya sa harap ng saserdote, at hahalagahan siya ng saserdote; ayon sa ikakakaya ng may panata, ay siyang ihahalaga sa kaniya ng saserdote."
  },
  {
    "i": 3577,
    "b": 2,
    "c": 327,
    "r": 327,
    "o": 9,
    "t": "At kung hayop na ihahandog na alay sa Panginoon, lahat na ibibigay niyaon ng sinoman sa Panginoon ay magiging banal."
  },
  {
    "i": 3578,
    "b": 2,
    "c": 327,
    "r": 327,
    "o": 10,
    "t": "Huwag niyang babaguhin o papalitan ang mabuti ng masama o ang masama ng mabuti: at kung sa anomang paraan ay palitan ang isang hayop ng iba, ay magiging kapuwa banal yaon at ang kapalit niyaon."
  },
  {
    "i": 3579,
    "b": 2,
    "c": 327,
    "r": 327,
    "o": 11,
    "t": "At kung yao'y anomang hayop na karumaldumal na sa hindi maihahandog na alay sa Panginoon, ay ilalagay nga niya ang hayop sa harap ng saserdote:"
  },
  {
    "i": 3580,
    "b": 2,
    "c": 327,
    "r": 327,
    "o": 12,
    "t": "At hahalagahan ng saserdote, maging mabuti o masama: ayon sa inihalaga ng saserdote ay magiging gayon."
  },
  {
    "i": 3581,
    "b": 2,
    "c": 327,
    "r": 327,
    "o": 13,
    "t": "Datapuwa't kung tunay na kaniyang tutubusin, ay magdadagdag nga siya ng ikalimang bahagi niyaon sa inihalaga mo."
  },
  {
    "i": 3582,
    "b": 2,
    "c": 327,
    "r": 327,
    "o": 14,
    "t": "At pagka ang sinoman ay magtatalaga ng kaniyang bahay upang maging banal sa Panginoon, ay hahalagahan nga ng saserdote, kung mabuti o masama: ayon sa ihahalaga ng saserdote ay magiging gayon."
  },
  {
    "i": 3583,
    "b": 2,
    "c": 327,
    "r": 327,
    "o": 15,
    "t": "At kung tutubusin ng nagtalaga ang kaniyang bahay, ay magdadagdag nga ng ikalimang bahagi ng salapi na inihalaga mo roon, at magiging kaniya."
  },
  {
    "i": 3584,
    "b": 2,
    "c": 327,
    "r": 327,
    "o": 16,
    "t": "At kung ang sinoman ay magtatalaga sa Panginoon ng bahagi ng bukid na kaniyang pag-aari, ay ayon sa hasik doon ang iyong ihahalaga nga: ang hasik na isang omer na cebada ay hahalagahan ng limang pung siklong pilak."
  },
  {
    "i": 3585,
    "b": 2,
    "c": 327,
    "r": 327,
    "o": 17,
    "t": "Kung itatalaga niya ang kaniyang bukid mula sa taon ng jubileo, ay magiging ayon sa iyong inihalaga."
  },
  {
    "i": 3586,
    "b": 2,
    "c": 327,
    "r": 327,
    "o": 18,
    "t": "Datapuwa't kung italaga niya ang kaniyang bukid pagkatapos ng jubileo, ay bibilangan sa kaniya ng saserdote ng salapi ayon sa mga taong natitira hanggang sa taon ng jubileo at bababaan ang iyong inihalaga."
  },
  {
    "i": 3587,
    "b": 2,
    "c": 327,
    "r": 327,
    "o": 19,
    "t": "At kung tutubusin ng nagtalaga ng bukid ay magdadagdag ng ikalimang bahagi ng salaping iyong inihalaga roon, at mapapasa kaniya."
  },
  {
    "i": 3588,
    "b": 2,
    "c": 327,
    "r": 327,
    "o": 20,
    "t": "At kung hindi niya tutubusin ang bukid, o kung ipinagbili niya ang bukid sa ibang tao ay hindi na niya matutubos:"
  },
  {
    "i": 3589,
    "b": 2,
    "c": 327,
    "r": 327,
    "o": 21,
    "t": "Kundi ang bukid pagka naalis sa jubileo, ay magiging banal sa Panginoon, na parang bukid na itinalaga: ang kapangyarihan doon ay mapapasa saserdote."
  },
  {
    "i": 3590,
    "b": 2,
    "c": 327,
    "r": 327,
    "o": 22,
    "t": "At kung ang sinoman ay magtalaga sa Panginoon ng bukid na binili, na hindi sa bukid na kaniyang pag-aari;"
  },
  {
    "i": 3591,
    "b": 2,
    "c": 327,
    "r": 327,
    "o": 23,
    "t": "Ay ibibilang nga sa kaniya ng saserdote ang halaga ng iyong inihalaga hanggang sa taon ng jubileo, at babayaran niya ang iyong inihalaga ng araw ding iyon, na parang banal na bagay sa Panginoon."
  },
  {
    "i": 3592,
    "b": 2,
    "c": 327,
    "r": 327,
    "o": 24,
    "t": "Sa taon ng jubileo ay mababalik ang bukid doon sa kaniyang binilhan, doon sa kinararapatan ng pag-aari ng lupa."
  },
  {
    "i": 3593,
    "b": 2,
    "c": 327,
    "r": 327,
    "o": 25,
    "t": "At ang buo mong ihahalaga ay magiging ayon sa siklo ng santuario: dalawang pung gera ang isang siklo."
  },
  {
    "i": 3594,
    "b": 2,
    "c": 327,
    "r": 327,
    "o": 26,
    "t": "Ang panganay lamang sa mga hayop na iniukol ang pagkapanganay sa Panginoon, ang hindi maitatalaga ninoman; maging baka o tupa, ay ukol sa Panginoon."
  },
  {
    "i": 3595,
    "b": 2,
    "c": 327,
    "r": 327,
    "o": 27,
    "t": "At kung hayop na karumaldumal, ay kaniyang tutubusin nga yaon sa iyong inihalaga at idadagdag pa niya ang ikalimang bahagi niyaon; o kung hindi tutubusin ay ipagbibili ayon sa iyong inihalaga."
  },
  {
    "i": 3596,
    "b": 2,
    "c": 327,
    "r": 327,
    "o": 28,
    "t": "Gayon ma'y walang bagay na itinalaga, na itatalaga ninoman sa Panginoon, sa lahat ng sariling kaniya, maging sa tao o sa hayop, o sa bukid na kaniyang pag-aari, ay maipagbibili o matutubos: bawa't bagay na itinalaga ay kabanalbanalan sa Panginoon."
  },
  {
    "i": 3597,
    "b": 2,
    "c": 327,
    "r": 327,
    "o": 29,
    "t": "Walang itinalaga na itatalaga ng mga tao, ay matutubos: papataying walang pagsala."
  },
  {
    "i": 3598,
    "b": 2,
    "c": 327,
    "r": 327,
    "o": 30,
    "t": "At lahat na ikasangpung bahagi ng lupain, maging sa binhi ng lupain, o sa bunga ng punong kahoy ay sa Panginoon: magiging banal sa Panginoon."
  },
  {
    "i": 3599,
    "b": 2,
    "c": 327,
    "r": 327,
    "o": 31,
    "t": "At kung ang sinoman ay tutubos ng alin mang bahagi ng kaniyang ikasangpung bahagi ay idagdag niya roon ang ikalimang bahagi niyaon."
  }
]
