[
  {
    "i": 29700,
    "b": 48,
    "c": 5010,
    "r": 5010,
    "o": 28,
    "t": "At sinabi niya sa kaniya, Matuwid ang sagot mo: gawin mo ito, at mabubuhay ka."
  },
  {
    "i": 29701,
    "b": 48,
    "c": 5010,
    "r": 5010,
    "o": 29,
    "t": "Datapuwa't siya, na ibig magaringganap sa kaniyang sarili, ay nagsabi kay Jesus, At sino ang aking kapuwa tao?"
  },
  {
    "i": 29702,
    "b": 48,
    "c": 5010,
    "r": 5010,
    "o": 30,
    "t": "Sumagot si Jesus at sinabi, Isang tao'y bumababa sa Jerico na mula sa Jerusalem; at siya'y nahulog sa kamay ng mga tulisan, na sa kaniya'y sumamsam at sa kaniya'y humampas, at nagsialis na siya'y iniwang halos patay na."
  },
  {
    "i": 29703,
    "b": 48,
    "c": 5010,
    "r": 5010,
    "o": 31,
    "t": "At nagkataong bumababa sa daang yaon ang isang saserdote; at nang makita siya ay dumaan sa kabilang tabi."
  },
  {
    "i": 29704,
    "b": 48,
    "c": 5010,
    "r": 5010,
    "o": 32,
    "t": "At sa gayon ding paraan ang isang Levita naman, nang dumating siya sa dakong yaon, at makita siya, ay dumaan sa kabilang tabi."
  },
  {
    "i": 29705,
    "b": 48,
    "c": 5010,
    "r": 5010,
    "o": 33,
    "t": "Datapuwa't ang isang Samaritano, sa kaniyang paglalakbay, ay dumating sa kinaroroonan niya: at nang siya'y makita niya, ay nagdalang habag,"
  },
  {
    "i": 29706,
    "b": 48,
    "c": 5010,
    "r": 5010,
    "o": 34,
    "t": "At lumapit sa kaniya, at tinalian ang kaniyang mga sugat, na binuhusan ng langis at alak; at siya'y isinakay sa kaniyang sariling hayop, at dinala siya sa bahay-tuluyan, at siya'y inalagaan."
  },
  {
    "i": 29707,
    "b": 48,
    "c": 5010,
    "r": 5010,
    "o": 35,
    "t": "At nang kinabukasa'y dumukot siya ng dalawang denario, at ibinigay sa katiwala ng bahay-tuluyan, at sinabi, Alagaan mo siya, at ang anomang magugol mong higit, ay aking pagbabayaran sa iyo pagbabalik ko."
  },
  {
    "i": 29708,
    "b": 48,
    "c": 5010,
    "r": 5010,
    "o": 36,
    "t": "Sino sa tatlong ito, sa akala mo, ang nagpakilalang kapuwa tao sa nahulog sa kamay ng mga tulisan?"
  },
  {
    "i": 29709,
    "b": 48,
    "c": 5010,
    "r": 5010,
    "o": 37,
    "t": "At sinabi niya, Ang nagkaawanggawa sa kaniya. At sinabi sa kaniya ni Jesus, Humayo ka, at gayon din ang gawin mo."
  },
  {
    "i": 29710,
    "b": 48,
    "c": 5010,
    "r": 5010,
    "o": 38,
    "t": "Sa pagyaon nga nila sa kanilang lakad, ay pumasok siya sa isang nayon: at isang babaing nagngangalang Marta, ay tinanggap siya sa kaniyang bahay."
  },
  {
    "i": 29711,
    "b": 48,
    "c": 5010,
    "r": 5010,
    "o": 39,
    "t": "At siya'y may isang kapatid na tinatawag na Maria, na naupo rin naman sa mga paanan ng Panginoon, at pinakikinggan ang kaniyang salita."
  },
  {
    "i": 29712,
    "b": 48,
    "c": 5010,
    "r": 5010,
    "o": 40,
    "t": "Nguni't si Marta ay naliligalig sa maraming paglilingkod; at siya'y lumapit sa kaniya, at sinabi, Panginoon, wala bagang anoman sa iyo, na pabayaan ako ng aking kapatid na babae na maglingkod na magisa? iutos mo nga sa kaniya na ako'y tulungan niya."
  },
  {
    "i": 29713,
    "b": 48,
    "c": 5010,
    "r": 5010,
    "o": 41,
    "t": "Datapuwa't sumagot ang Panginoon, at sinabi sa kaniya, Marta, Marta naliligalig ka at nababagabag tungkol sa maraming bagay:"
  },
  {
    "i": 29714,
    "b": 48,
    "c": 5010,
    "r": 5010,
    "o": 42,
    "t": "Datapuwa't isang bagay ang kinakailangan: sapagka't pinili ni Maria ang magaling na bahagi, na hindi aalisin sa kaniya."
  },
  {
    "i": 29715,
    "b": 48,
    "c": 5011,
    "r": 5011,
    "o": 1,
    "t": "At nangyari, nang siya'y nananalangin sa isang dako, nang siya'y matapos, ay sinabi sa kaniya ng isa sa kaniyang mga alagad, Panginoon, turuan mo kaming manalangin, na gaya naman ni Juan na nagturo sa kaniyang mga alagad."
  },
  {
    "i": 29716,
    "b": 48,
    "c": 5011,
    "r": 5011,
    "o": 2,
    "t": "At sinabi niya sa kanila, Pagka kayo'y nagsisipanalangin, inyong sabihin, Ama, Sambahin nawa ang pangalan mo. Dumating nawa ang kaharian mo."
  },
  {
    "i": 29717,
    "b": 48,
    "c": 5011,
    "r": 5011,
    "o": 3,
    "t": "Ibigay mo sa amin arawaraw ang aming pangarawaraw na kakanin."
  },
  {
    "i": 29718,
    "b": 48,
    "c": 5011,
    "r": 5011,
    "o": 4,
    "t": "At ipatawad mo sa amin ang aming mga kasalanan; sapagka't aming pinatawad naman ang bawa't may utang sa amin. At huwag mo kaming ihatid sa tukso."
  },
  {
    "i": 29719,
    "b": 48,
    "c": 5011,
    "r": 5011,
    "o": 5,
    "t": "At sinabi niya sa kanila, Sino sa inyo ang magkakaroon ng isang kaibigan, at paroroon sa kaniya sa hating gabi, at sa kaniya'y sasabihin, Kaibigan, pahiramin mo ako ng tatlong tinapay;"
  },
  {
    "i": 29720,
    "b": 48,
    "c": 5011,
    "r": 5011,
    "o": 6,
    "t": "Sapagka't dumarating sa akin na galing sa paglalakbay ang isa kong kaibigan, at wala akong maihain sa kaniya;"
  },
  {
    "i": 29721,
    "b": 48,
    "c": 5011,
    "r": 5011,
    "o": 7,
    "t": "At siya na mula sa loob ay sasagot at sasabihin, Huwag mo akong bagabagin: nalalapat na ang pinto, at kasama ko sa hihigan ang aking mga anak; hindi ako makabangon at makapagbigay sa iyo?"
  },
  {
    "i": 29722,
    "b": 48,
    "c": 5011,
    "r": 5011,
    "o": 8,
    "t": "Sinasabi ko sa inyo, Kahit siya'y hindi bumangon, at magbigay sa kaniya, dahil sa siya'y kaibigan niya, gayon ma'y dahil sa kaniyang pagbagabag ay siya'y magbabangon at ibibigay gaano man ang kinakailangan niya."
  },
  {
    "i": 29723,
    "b": 48,
    "c": 5011,
    "r": 5011,
    "o": 9,
    "t": "At sinasabi ko sa inyo, Magsihingi kayo, at kayo'y bibigyan; magsihanap kayo, at kayo'y mangakakasumpong; magsituktok kayo, at kayo'y bubuksan."
  },
  {
    "i": 29724,
    "b": 48,
    "c": 5011,
    "r": 5011,
    "o": 10,
    "t": "Sapagka't ang bawa't humihingi ay tumatanggap; at ang humahanap ay nakasusumpong; at ang tumutuktok ay binubuksan."
  },
  {
    "i": 29725,
    "b": 48,
    "c": 5011,
    "r": 5011,
    "o": 11,
    "t": "At aling ama sa inyo, na kung humingi ang kaniyang anak ng isang tinapay, ay bibigyan niya siya ng isang bato? o ng isang isda kaya, at hindi isda ang ibibigay, kundi isang ahas?"
  },
  {
    "i": 29726,
    "b": 48,
    "c": 5011,
    "r": 5011,
    "o": 12,
    "t": "O kung siya'y humingi ng itlog, kaniyang bibigyan kaya siya ng alakdan?"
  },
  {
    "i": 29727,
    "b": 48,
    "c": 5011,
    "r": 5011,
    "o": 13,
    "t": "Kung kayo nga, bagaman masasama, ay marurunong mangagbigay ng mabubuting kaloob sa inyong mga anak, gaano pa kaya ang inyong Ama sa kalangitan na magbibigay ng Espiritu Santo sa nagsisihingi sa kaniya?"
  },
  {
    "i": 29728,
    "b": 48,
    "c": 5011,
    "r": 5011,
    "o": 14,
    "t": "At nagpalabas siya ng isang demoniong pipi. At nangyari, nang makalabas na ang demonio, ang pipi ay nangusap; at nangagtaka ang mga karamihan."
  },
  {
    "i": 29729,
    "b": 48,
    "c": 5011,
    "r": 5011,
    "o": 15,
    "t": "Datapuwa't sinabi ng ilan sa kanila, Sa pamamagitan ni Beelzebub, na pangulo ng mga demonio ay nagpapalabas siya ng mga demonio."
  },
  {
    "i": 29730,
    "b": 48,
    "c": 5011,
    "r": 5011,
    "o": 16,
    "t": "At ang mga iba sa pagtukso sa kaniya'y hinanapan siya ng isang tanda na mula sa langit."
  },
  {
    "i": 29731,
    "b": 48,
    "c": 5011,
    "r": 5011,
    "o": 17,
    "t": "Datapuwa't siya, na nakatataho ng mga pagiisip nila, sa kanila'y sinabi, Ang bawa't kahariang nagkakabahabahagi laban sa kaniyang sarili ay magkakawatakwatak; at ang sangbahayan na nagkakabahabahagi laban sa sangbahayan ay nagigiba."
  },
  {
    "i": 29732,
    "b": 48,
    "c": 5011,
    "r": 5011,
    "o": 18,
    "t": "At kung si Satanas naman ay nagkakabahabahagi laban sa kaniyang sarili, paanong mananatili ang kaniyang kaharian? sapagka't sinasabi ninyong sa pamamagitan ni Beelzebub nagpapalabas ako ng mga demonio."
  },
  {
    "i": 29733,
    "b": 48,
    "c": 5011,
    "r": 5011,
    "o": 19,
    "t": "At kung nagpapalabas ako ng mga demonio sa pamamagitan ni Beelzebub, sa pamamagitan nino sila pinalalabas ng inyong mga anak? kaya nga, sila ang inyong magiging mga hukom."
  },
  {
    "i": 29734,
    "b": 48,
    "c": 5011,
    "r": 5011,
    "o": 20,
    "t": "Nguni't kung sa pamamagitan ng daliri ng Dios ay nagpapalabas ako ng mga demonio, dumating nga sa inyo ang kaharian ng Dios."
  },
  {
    "i": 29735,
    "b": 48,
    "c": 5011,
    "r": 5011,
    "o": 21,
    "t": "Pagka ang lalaking malakas na nasasandatahang lubos ay nagbabantay sa kaniyang sariling looban, ang kaniyang mga pag-aari ay wala sa panganib."
  },
  {
    "i": 29736,
    "b": 48,
    "c": 5011,
    "r": 5011,
    "o": 22,
    "t": "Datapuwa't kung siya'y datnan ng ibang lalong malakas kay sa kaniya, at siya'y matalo, ay kukunin nito sa kaniya ang lahat ng kaniyang sandata na kaniyang inaasahan, at ipamamahagi ang mga nasamsam sa kaniya."
  },
  {
    "i": 29737,
    "b": 48,
    "c": 5011,
    "r": 5011,
    "o": 23,
    "t": "Ang hindi sumasa akin ay laban sa akin; at ang hindi nagiimpok na kasama ko ay nagsasambulat."
  },
  {
    "i": 29738,
    "b": 48,
    "c": 5011,
    "r": 5011,
    "o": 24,
    "t": "Pagka ang karumaldumal na espiritu ay lumabas sa isang tao, ay lumalakad sa mga dakong walang tubig, na humahanap ng kapahingahan, at pagka hindi makasumpong, ay sinasabing, Babalik ako sa aking bahay na nilabasan ko."
  },
  {
    "i": 29739,
    "b": 48,
    "c": 5011,
    "r": 5011,
    "o": 25,
    "t": "At pagdating niya ay nasusumpungang walis na at nagagayakan."
  },
  {
    "i": 29740,
    "b": 48,
    "c": 5011,
    "r": 5011,
    "o": 26,
    "t": "Kung magkagayo'y yumayaon siya, at nagsasama ng pito pang espiritu na lalong masasama pa kay sa kaniya; at sila'y nagsisipasok at nagsisitahan doon: at nagiging lalo pang masama ang huling kalagayan ng taong yaon kay sa una."
  },
  {
    "i": 29741,
    "b": 48,
    "c": 5011,
    "r": 5011,
    "o": 27,
    "t": "At nangyari, na nang sinasabi niya ang mga bagay na ito, ang isang babaing mula sa karamihan ay naglakas ng kaniyang tinig at sinabi sa kaniya, Mapalad ang tiyang sa iyo'y nagdala, at ang mga dibdib na iyong sinusuhan."
  },
  {
    "i": 29742,
    "b": 48,
    "c": 5011,
    "r": 5011,
    "o": 28,
    "t": "Datapuwa't sinabi niya, Oo, bagkus na lalong mapapalad ang nangakikinig ng salita ng Dios, at ito'y ginaganap."
  },
  {
    "i": 29743,
    "b": 48,
    "c": 5011,
    "r": 5011,
    "o": 29,
    "t": "At nang ang mga karamihan ay nangagkakatipon sa kaniya, ay nagpasimula siyang magsabi, Ang lahing ito'y isang masamang lahi: siya'y humahanap ng isang tanda; at hindi siya bibigyan ng anomang tanda kundi ng tanda ni Jonas."
  },
  {
    "i": 29744,
    "b": 48,
    "c": 5011,
    "r": 5011,
    "o": 30,
    "t": "Sapagka't kung paanong si Jonas ay naging tanda sa mga Ninivita, ay gayon din naman ang Anak ng tao sa lahing ito."
  },
  {
    "i": 29745,
    "b": 48,
    "c": 5011,
    "r": 5011,
    "o": 31,
    "t": "Magbabangon sa paghuhukom ang reina ng timugan na kasama ng mga tao ng lahing ito, at sila'y hahatulan: sapagka't siya'y naparitong galing sa mga wakas ng lupa, upang pakinggan ang karunungan ni Salomon; at narito, dito'y may isang lalong dakila kay sa kay Salomon."
  },
  {
    "i": 29746,
    "b": 48,
    "c": 5011,
    "r": 5011,
    "o": 32,
    "t": "Magsisitayo sa paghuhukom ang mga tao sa Ninive na kasama ng lahing ito, at ito'y hahatulan: sapagka't sila'y nagsipagsisi sa pangangaral ni Jonas; at narito, dito'y may isang lalong dakila kay sa kay Jonas."
  },
  {
    "i": 29747,
    "b": 48,
    "c": 5011,
    "r": 5011,
    "o": 33,
    "t": "Walang taong pagkapagpaningas niya ng isang ilawan, ay ilalagay sa isang dakong tago, ni sa ilalim man ng takalan, kundi sa talagang lalagyan ng ilaw, upang ang nagsisipasok ay makita ang ilaw."
  },
  {
    "i": 29748,
    "b": 48,
    "c": 5011,
    "r": 5011,
    "o": 34,
    "t": "Ang ilawan ng katawan mo ay ang iyong mata: kung magaling ang iyong mata, ang buong katawan mo naman ay puspos ng liwanag; datapuwa't kung ito'y may sakit, ang katawan mo nama'y puspos ng kadiliman."
  },
  {
    "i": 29749,
    "b": 48,
    "c": 5011,
    "r": 5011,
    "o": 35,
    "t": "Masdan mo nga kung ang ilaw na nasa iyo ay baka kadiliman."
  },
  {
    "i": 29750,
    "b": 48,
    "c": 5011,
    "r": 5011,
    "o": 36,
    "t": "Kaya nga, kung ang buong katawan mo ay puspos ng liwanag, na walang anomang bahaging madilim, ito'y lubos na mapupuspos ng liwanag, na gaya ng pagliliwanag sa iyo ng ilawang may liwanag na maningning."
  },
  {
    "i": 29751,
    "b": 48,
    "c": 5011,
    "r": 5011,
    "o": 37,
    "t": "Samantala ngang siya'y nagsasalita, ay inanyayahan siya ng isang Fariseo na kumaing kasalo niya: at siya'y pumasok, at naupo sa dulang."
  },
  {
    "i": 29752,
    "b": 48,
    "c": 5011,
    "r": 5011,
    "o": 38,
    "t": "At nang makita ito ng Fariseo, ay nagtaka na siya'y hindi muna naghugas bago mananghali."
  },
  {
    "i": 29753,
    "b": 48,
    "c": 5011,
    "r": 5011,
    "o": 39,
    "t": "At sinabi sa kaniya ng Panginoon, Gayon nga kayong mga Fariseo na nililinis ninyo ang dakong labas ng saro at ng pinggan; datapuwa't ang loob ninyo'y puno ng panglulupig at kasamaan."
  },
  {
    "i": 29754,
    "b": 48,
    "c": 5011,
    "r": 5011,
    "o": 40,
    "t": "Kayong mga haling, di baga ang gumawa ng dakong labas ay siya ring gumawa ng dakong loob?"
  },
  {
    "i": 29755,
    "b": 48,
    "c": 5011,
    "r": 5011,
    "o": 41,
    "t": "Datapuwa't ilimos ninyo ang mga bagay na nasa kalooban; at narito, ang lahat ng mga bagay ay malilinis sa inyo."
  },
  {
    "i": 29756,
    "b": 48,
    "c": 5011,
    "r": 5011,
    "o": 42,
    "t": "Datapuwa't sa aba ninyong mga Fariseo! sapagka't nagbibigay kayo ng ikapu ng yerbabuena, at ng ruda, at ng bawa't gugulayin, at pinababayaan ninyo ang katarungan at ang pagibig ng Dios: datapuwa't dapat ngang gawin ninyo ang mga ito, at huwag pabayaan di ginagawa ang mga yaon."
  },
  {
    "i": 29757,
    "b": 48,
    "c": 5011,
    "r": 5011,
    "o": 43,
    "t": "Sa aba ninyong mga Fariseo! sapagka't inyong iniibig ang mga pangulong upuan sa mga sinagoga, at ang mga pagpupugay sa mga pamilihan."
  },
  {
    "i": 29758,
    "b": 48,
    "c": 5011,
    "r": 5011,
    "o": 44,
    "t": "Sa aba ninyo! sapagka't kayo'y tulad sa mga libingang hindi nakikita, at di nalalaman ng mga taong nagsisilakad sa ibabaw nila."
  },
  {
    "i": 29759,
    "b": 48,
    "c": 5011,
    "r": 5011,
    "o": 45,
    "t": "At pagsagot ng isa sa mga tagapagtanggol ng kautusan, ay nagsabi sa kaniya, Guro, sa pagsasabi mo nito, pati kami ay iyong pinupulaan."
  },
  {
    "i": 29760,
    "b": 48,
    "c": 5011,
    "r": 5011,
    "o": 46,
    "t": "At sinabi niya, Sa aba rin naman ninyong mga tagapagtanggol ng kautusan! sapagka't inyong ipinapapasan sa mga tao ang mga pasang mahihirap dalhin, at hindi man lamang ninyo hinihipo ng isa sa inyong mga daliri ang mga pasan."
  },
  {
    "i": 29761,
    "b": 48,
    "c": 5011,
    "r": 5011,
    "o": 47,
    "t": "Sa aba ninyo! sapagka't inyong itinatayo ang mga libingan ng mga propeta, at ang mga yao'y pinatay ng inyong mga magulang."
  },
  {
    "i": 29762,
    "b": 48,
    "c": 5011,
    "r": 5011,
    "o": 48,
    "t": "Kayo nga'y mga saksi at nagsisisangayon sa mga gawa ng inyong mga magulang: sapagka't pinatay ng mga ito ang mga yaon, at itinatayo ninyo ang kanilang mga libingan."
  },
  {
    "i": 29763,
    "b": 48,
    "c": 5011,
    "r": 5011,
    "o": 49,
    "t": "Kaya nga, sinasabi naman ng karunungan ng Dios, Magsusugo ako sa kanila ng mga propeta at mga apostol; at ilan sa kanila ay kanilang papatayin at paguusigin;"
  },
  {
    "i": 29764,
    "b": 48,
    "c": 5011,
    "r": 5011,
    "o": 50,
    "t": "Upang hingin sa lahing ito ang dugo ng lahat ng mga propeta, na ibinubo buhat nang itatag ang sanglibutan;"
  },
  {
    "i": 29765,
    "b": 48,
    "c": 5011,
    "r": 5011,
    "o": 51,
    "t": "Mula sa dugo ni Abel, hanggang sa dugo ni Zacarias, na pinatay sa pagitan ng dambana at ng santuario: oo, sinasabi ko sa inyo, na ito'y hihingin sa lahing ito."
  },
  {
    "i": 29766,
    "b": 48,
    "c": 5011,
    "r": 5011,
    "o": 52,
    "t": "Sa aba ninyong mga tagapagtanggol ng kautusan! sapagka't inalis ninyo ang susi ng karunungan: hindi kayo nagsipasok, at inyong sinasansala ang nagsisipasok."
  },
  {
    "i": 29767,
    "b": 48,
    "c": 5011,
    "r": 5011,
    "o": 53,
    "t": "At paglabas niya roon, ay nangagpasimula ang mga eskriba at ang mga Fariseo na higpitang mainam siya, at akitin siyang magsalita ng maraming mga bagay;"
  },
  {
    "i": 29768,
    "b": 48,
    "c": 5011,
    "r": 5011,
    "o": 54,
    "t": "Na siya'y inaabangan, upang makahuli sa kaniyang bibig ng anoman."
  },
  {
    "i": 29769,
    "b": 48,
    "c": 5012,
    "r": 5012,
    "o": 1,
    "t": "Samantalang nangagkakatipon ang libolibong tao, na ano pa't nagkakayapakan silasila, ay nagpasimula siyang magsalita muna sa kaniyang mga alagad, Mangagingat kayo sa lebadura ng mga Fariseo, na ito'y pagpapaimbabaw nga."
  },
  {
    "i": 29770,
    "b": 48,
    "c": 5012,
    "r": 5012,
    "o": 2,
    "t": "Datapuwa't walang bagay na natatakpan, na hindi mahahayag: at natatago, na hindi malalaman."
  },
  {
    "i": 29771,
    "b": 48,
    "c": 5012,
    "r": 5012,
    "o": 3,
    "t": "Kaya nga, ang anomang sinabi ninyo sa kadiliman ay maririnig sa kaliwanagan, at ang sinalita ninyo sa bulong sa mga silid, ay ipagsisigawan sa mga bubungan."
  },
  {
    "i": 29772,
    "b": 48,
    "c": 5012,
    "r": 5012,
    "o": 4,
    "t": "At sinasabi ko sa inyo mga kaibigan ko, Huwag kayong mangatakot sa mga pumapatay ng katawan, na pagkatapos niyan ay wala na silang magagawa."
  },
  {
    "i": 29773,
    "b": 48,
    "c": 5012,
    "r": 5012,
    "o": 5,
    "t": "Datapuwa't ipinagpapauna ko sa inyo kung sino ang inyong katatakutan: Katakutan ninyo yaong pagkatapos na pumatay, ay may kapangyarihang magbulid sa impierno; tunay, sinasabi ko sa inyo, Siya ninyong katakutan."
  },
  {
    "i": 29774,
    "b": 48,
    "c": 5012,
    "r": 5012,
    "o": 6,
    "t": "Hindi baga ipinagbibili ang limang maya sa dalawang beles? at isa man sa kanila ay hindi nalilimutan sa paningin ng Dios."
  },
  {
    "i": 29775,
    "b": 48,
    "c": 5012,
    "r": 5012,
    "o": 7,
    "t": "Datapuwa't maging ang mga buhok ng inyong ulo ay pawang bilang na lahat. Huwag kayong mangatakot: kayo'y lalong mahalaga kay sa maraming maya."
  },
  {
    "i": 29776,
    "b": 48,
    "c": 5012,
    "r": 5012,
    "o": 8,
    "t": "At sinasabi ko sa inyo, Ang bawa't kumikilala sa akin sa harap ng mga tao, ay kikilalanin naman siya ng Anak ng tao sa harap ng mga anghel ng Dios:"
  },
  {
    "i": 29777,
    "b": 48,
    "c": 5012,
    "r": 5012,
    "o": 9,
    "t": "Datapuwa't ang magkaila sa akin sa harap ng mga tao, ay ikakaila sa harap ng mga anghel ng Dios."
  },
  {
    "i": 29778,
    "b": 48,
    "c": 5012,
    "r": 5012,
    "o": 10,
    "t": "Ang bawa't magsalita ng salitang laban sa Anak ng tao ay patatawarin: nguni't ang magsalita ng kapusungan laban sa Espiritu Santo ay hindi patatawarin."
  },
  {
    "i": 29779,
    "b": 48,
    "c": 5012,
    "r": 5012,
    "o": 11,
    "t": "At pagka kayo'y dadalhin sa harap ng mga sinagoga, at sa mga pinuno, at sa mga may kapamahalaan, ay huwag kayong mangabalisa kung paano o ano ang inyong isasagot, o kung ano ang inyong sasabihin:"
  },
  {
    "i": 29780,
    "b": 48,
    "c": 5012,
    "r": 5012,
    "o": 12,
    "t": "Sapagka't ituturo sa inyo ng Espiritu Santo sa oras ding yaon ang inyong dapat sabihin."
  },
  {
    "i": 29781,
    "b": 48,
    "c": 5012,
    "r": 5012,
    "o": 13,
    "t": "At sinabi sa kaniya ng isa sa karamihan, Guro, iutos mo sa aking kapatid na bahaginan ako ng mana."
  },
  {
    "i": 29782,
    "b": 48,
    "c": 5012,
    "r": 5012,
    "o": 14,
    "t": "Datapuwa't sinabi niya sa kaniya, Lalake, sino ang gumawa sa aking hukom o tagapamahagi sa inyo?"
  },
  {
    "i": 29783,
    "b": 48,
    "c": 5012,
    "r": 5012,
    "o": 15,
    "t": "At sinabi niya sa kanila, Mangagmasid kayo, at kayo'y mangagingat sa lahat ng kasakiman: sapagka't ang buhay ng tao ay hindi sa kasaganaan ng mga bagay na tinatangkilik niya."
  },
  {
    "i": 29784,
    "b": 48,
    "c": 5012,
    "r": 5012,
    "o": 16,
    "t": "At nagsaysay siya sa kanila ng isang talinghaga, na sinasabi, Ang lupa ng isang taong mayaman ay namumunga ng sagana:"
  },
  {
    "i": 29785,
    "b": 48,
    "c": 5012,
    "r": 5012,
    "o": 17,
    "t": "At iniisip niya sa sarili na sinasabi, Ano ang gagawin ko, sapagka't wala akong mapaglalagyan ng aking mga inaning bunga?"
  },
  {
    "i": 29786,
    "b": 48,
    "c": 5012,
    "r": 5012,
    "o": 18,
    "t": "At sinabi niya, Ito ang gagawin ko: igigiba ko ang aking mga bangan, at gagawa ako ng lalong malalaki; at doon ko ilalagay ang lahat ng aking butil at aking mga pag-aari."
  },
  {
    "i": 29787,
    "b": 48,
    "c": 5012,
    "r": 5012,
    "o": 19,
    "t": "At sasabihin ko sa aking kaluluwa, Kaluluwa, marami ka nang pag-aaring nakakamalig para sa maraming taon; magpahingalay ka, kumain ka, uminom ka, matuwa ka."
  },
  {
    "i": 29788,
    "b": 48,
    "c": 5012,
    "r": 5012,
    "o": 20,
    "t": "Datapuwa't sinabi sa kaniya ng Dios, Ikaw na haling, hihingin sa iyo sa gabing ito ang iyong kaluluwa; at ang mga bagay na inihanda mo, ay mapapa sa kanino kaya?"
  },
  {
    "i": 29789,
    "b": 48,
    "c": 5012,
    "r": 5012,
    "o": 21,
    "t": "Gayon nga ang nagpapakayaman sa ganang kaniyang sarili, at hindi mayaman sa Dios."
  },
  {
    "i": 29790,
    "b": 48,
    "c": 5012,
    "r": 5012,
    "o": 22,
    "t": "At sinabi niya sa kaniyang mga alagad, Kaya nga sinasabi ko sa inyo, Huwag kayong mangabalisa sa inyong pamumuhay, kung ano ang inyong kakanin; kahit sa inyong katawan, kung ano ang inyong daramtin."
  },
  {
    "i": 29791,
    "b": 48,
    "c": 5012,
    "r": 5012,
    "o": 23,
    "t": "Sapagka't ang buhay ay higit kay sa pagkain, at ang katawan kay sa damit."
  },
  {
    "i": 29792,
    "b": 48,
    "c": 5012,
    "r": 5012,
    "o": 24,
    "t": "Wariin ninyo ang mga uwak, na hindi sila nangaghahasik, ni nagsisigapas man; na walang bangan ni kamalig man; at sila'y pinakakain ng Dios: gaano ang kahigtan ng kahalagahan ninyo kay sa mga ibon!"
  },
  {
    "i": 29793,
    "b": 48,
    "c": 5012,
    "r": 5012,
    "o": 25,
    "t": "At sino sa inyo ang sa pagkabalisa ay makapagdaragdag ng isang siko sa sukat ng kaniyang buhay?"
  },
  {
    "i": 29794,
    "b": 48,
    "c": 5012,
    "r": 5012,
    "o": 26,
    "t": "Kung hindi nga ninyo magawa kahit ang lalong maliit, bakit nangababalisa kayo tungkol sa mga ibang bagay?"
  },
  {
    "i": 29795,
    "b": 48,
    "c": 5012,
    "r": 5012,
    "o": 27,
    "t": "Wariin ninyo ang mga lirio, kung paano silang nagsisilaki: hindi nangagpapagal, o nangagsusulid man; gayon ma'y sinasabi ko sa inyo, Kahit si Salomon man, sa buong kaluwalhatian niya, ay hindi nakapaggayak na gaya ng isa sa mga ito."
  },
  {
    "i": 29796,
    "b": 48,
    "c": 5012,
    "r": 5012,
    "o": 28,
    "t": "Nguni't kung pinararamtan ng Dios ng ganito ang damo sa parang, na ngayon ay buhay, at sa kinabukasan ay iginagatong sa kalan; gaano pa kaya kayo na di niya pararamtan, Oh kayong mga kakaunti ang pananampalataya?"
  },
  {
    "i": 29797,
    "b": 48,
    "c": 5012,
    "r": 5012,
    "o": 29,
    "t": "At huwag ninyong pagsikapan kung ano ang inyong kakanin, at kung ano ang inyong iinumin, o huwag man kayo'y mapagalinlangang pagiisip."
  },
  {
    "i": 29798,
    "b": 48,
    "c": 5012,
    "r": 5012,
    "o": 30,
    "t": "Sapagka't ang lahat ng mga bagay na ito ay siyang pinaghahanap ng mga bansa sa sanglibutan: datapuwa't talastas ng inyong Ama na inyong kinakailangan ang mga bagay na ito."
  },
  {
    "i": 29799,
    "b": 48,
    "c": 5012,
    "r": 5012,
    "o": 31,
    "t": "Gayon ma'y hanapin ninyo ang kaniyang kaharian, at idaragdag sa inyo ang mga bagay na ito."
  }
]
