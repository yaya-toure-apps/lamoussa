[
  {
    "i": 31700,
    "b": 50,
    "c": 5213,
    "r": 5213,
    "o": 29,
    "t": "At nang maganap na nila ang lahat ng mga bagay na nasusulat tungkol sa kaniya, ay kanilang ibinaba siya sa punong kahoy, at inilagay siya sa isang libingan."
  },
  {
    "i": 31701,
    "b": 50,
    "c": 5213,
    "r": 5213,
    "o": 30,
    "t": "Datapuwa't siya'y binuhay na maguli ng Dios sa mga patay:"
  },
  {
    "i": 31702,
    "b": 50,
    "c": 5213,
    "r": 5213,
    "o": 31,
    "t": "At siya'y nakitang maraming mga araw ng mga kasama niyang nagsiahon buhat sa Galilea hanggang sa Jerusalem, na siyang mga saksi niya ngayon sa bayan."
  },
  {
    "i": 31703,
    "b": 50,
    "c": 5213,
    "r": 5213,
    "o": 32,
    "t": "At dinadalhan namin kayo ng mabubuting balita ng pangakong ipinangako sa mga magulang,"
  },
  {
    "i": 31704,
    "b": 50,
    "c": 5213,
    "r": 5213,
    "o": 33,
    "t": "Na tinupad din ng Dios sa ating mga anak nang muling buhayin niya si Jesus; gaya naman ng nasusulat sa ikalawang awit, Ikaw ay aking Anak, sa araw na ito ay naging anak kita."
  },
  {
    "i": 31705,
    "b": 50,
    "c": 5213,
    "r": 5213,
    "o": 34,
    "t": "At tungkol sa muling binuhay niya, upang ngayon at kailan ma'y huwag nang magbalik sa kabulukan, ay nagsalita siya ng ganito, Ibibigay ko sa iyo ang banal at tunay na mga pagpapala ni David."
  },
  {
    "i": 31706,
    "b": 50,
    "c": 5213,
    "r": 5213,
    "o": 35,
    "t": "Sapagka't sinabi rin naman niya sa ibang awit, Hindi mo ipagkakaloob na ang iyong Banal ay makakita ng kabulukan."
  },
  {
    "i": 31707,
    "b": 50,
    "c": 5213,
    "r": 5213,
    "o": 36,
    "t": "Sapagka't si David, nang maipaglingkod na niya sa kaniyang sariling lahi ang pasiya ng Dios, ay natulog, at isinama sa kaniyang mga magulang, at nakakita ng kabulukan."
  },
  {
    "i": 31708,
    "b": 50,
    "c": 5213,
    "r": 5213,
    "o": 37,
    "t": "Datapuwa't yaong binuhay na maguli ng Dios ay hindi nakakita ng kabulukan."
  },
  {
    "i": 31709,
    "b": 50,
    "c": 5213,
    "r": 5213,
    "o": 38,
    "t": "Kaya maging hayag nawa sa inyo, mga kapatid, na sa pamamagitan ng taong ito'y ibinabalita sa inyo ang kapatawaran ng mga kasalanan:"
  },
  {
    "i": 31710,
    "b": 50,
    "c": 5213,
    "r": 5213,
    "o": 39,
    "t": "At sa pamamagitan niya ang bawa't nananampalataya ay inaaring ganap sa lahat ng mga bagay, na sa mga ito'y hindi kayo aariing ganap sa pamamagitan ng kautusan ni Moises."
  },
  {
    "i": 31711,
    "b": 50,
    "c": 5213,
    "r": 5213,
    "o": 40,
    "t": "Magsipagingat nga kayo, na baka magsisapit sa inyo ang sinalita ng mga propeta:"
  },
  {
    "i": 31712,
    "b": 50,
    "c": 5213,
    "r": 5213,
    "o": 41,
    "t": "Tingnan ninyo, mga mapagwalang-halaga, at mangapagilalas kayo, at kayo'y mangaparam: Sapagka't ako'y gumagawa ng isang gawa sa inyong mga kaarawan, Isang gawang sa anomang paraa'y hindi ninyo paniniwalaan kung saysayin sa inyo ng sinoman."
  },
  {
    "i": 31713,
    "b": 50,
    "c": 5213,
    "r": 5213,
    "o": 42,
    "t": "At pagalis nila, ay kanilang ipinamanhik na salitain sa kanila ang mga salitang ito sa sabbath na susunod."
  },
  {
    "i": 31714,
    "b": 50,
    "c": 5213,
    "r": 5213,
    "o": 43,
    "t": "Nang makaalis nga ang kapisanan sa sinagoga, marami sa mga Judio at nangaging-Judiong masisipag sa kabanalan ay nagsisunod kay Pablo at kay Bernabe; na, sa pagsasalita sa kanila, ay sila'y hinimok na magsipanatili sa biyaya ng Dios."
  },
  {
    "i": 31715,
    "b": 50,
    "c": 5213,
    "r": 5213,
    "o": 44,
    "t": "At nang sumunod na sabbath ay nagkatipon halos ang buong bayan upang pakinggan ang salita ng Dios."
  },
  {
    "i": 31716,
    "b": 50,
    "c": 5213,
    "r": 5213,
    "o": 45,
    "t": "Datapuwa't nang makita ng mga Judio ang mga karamihan, ay nangapuno ng kapanaghilian, at tinutulan ang mga bagay na sinalita ni Pablo, at nagsipamusong."
  },
  {
    "i": 31717,
    "b": 50,
    "c": 5213,
    "r": 5213,
    "o": 46,
    "t": "At nagsipagsalita ng buong katapangan si Pablo at si Bernabe, at nagsipagsabi, Kinakailangang salitain muna ang salita ng Dios sa inyo. Yamang inyong itinatakuwil, at hinahatulan ninyong hindi kayo karapatdapat sa walang hanggang buhay, narito, kami ay pasasa mga Gentil."
  },
  {
    "i": 31718,
    "b": 50,
    "c": 5213,
    "r": 5213,
    "o": 47,
    "t": "Sapagka't ganito ang ipinagutos sa amin ng Panginoon, na sinasabi, Inilagay kitang isang ilaw ng mga Gentil, Upang ikaw ay maging sa ikaliligtas hanggang sa kahulihulihang hangganan ng lupa."
  },
  {
    "i": 31719,
    "b": 50,
    "c": 5213,
    "r": 5213,
    "o": 48,
    "t": "At nang marinig ito ng mga Gentil, ay nangagalak sila, at niluwalhati ang salita ng Dios: at nagsisampalataya ang lahat ng mga itinalaga sa buhay na walang hanggan."
  },
  {
    "i": 31720,
    "b": 50,
    "c": 5213,
    "r": 5213,
    "o": 49,
    "t": "At lumaganap ang salita ng Panginoon sa buong lupain."
  },
  {
    "i": 31721,
    "b": 50,
    "c": 5213,
    "r": 5213,
    "o": 50,
    "t": "Datapuwa't inudyukan ng mga Judio ang mga babaing masisipag sa kabanalan na may mga kalagayang mahal, at ang mga mahal na tao sa bayan, at nangagbangon ng paguusig laban kay Pablo at kay Bernabe, at kanilang pinalayas sila sa kanilang mga hangganan."
  },
  {
    "i": 31722,
    "b": 50,
    "c": 5213,
    "r": 5213,
    "o": 51,
    "t": "Datapuwa't ipinagpag nila ang alabok ng kanilang mga paa laban sa kanila, at nagsiparoon sa Iconio."
  },
  {
    "i": 31723,
    "b": 50,
    "c": 5213,
    "r": 5213,
    "o": 52,
    "t": "At ang mga alagad ay nangapuspos ng kagalakan at ng Espiritu Santo."
  },
  {
    "i": 31724,
    "b": 50,
    "c": 5214,
    "r": 5214,
    "o": 1,
    "t": "At nangyari sa Iconio na sila'y magkasamang nagsipasok sa sinagoga ng mga Judio, at nangagsalita ng gayon na lamang na ano pa't nagsisampalataya ang lubhang marami sa mga Judio at sa mga Griego."
  },
  {
    "i": 31725,
    "b": 50,
    "c": 5214,
    "r": 5214,
    "o": 2,
    "t": "Datapuwa't inudyukan ng mga Judiong suwail ang mga kaluluwa ng mga Gentil, at pinasama sila laban sa mga kapatid."
  },
  {
    "i": 31726,
    "b": 50,
    "c": 5214,
    "r": 5214,
    "o": 3,
    "t": "Nagsitira nga sila doon ng mahabang panahon na nagsisipagsalita ng buong katapangan sa Panginoon, na nagpapatotoo sa salita ng kaniyang biyaya, na ipinagkakaloob na gawin ng kanilang mga kamay ang mga tanda at mga kababalaghan."
  },
  {
    "i": 31727,
    "b": 50,
    "c": 5214,
    "r": 5214,
    "o": 4,
    "t": "Datapuwa't nagkabahabahagi ang karamihan sa bayan; at ang isang bahagi'y nakisama sa mga Judio, at ang ibang bahagi'y nakisama sa mga apostol."
  },
  {
    "i": 31728,
    "b": 50,
    "c": 5214,
    "r": 5214,
    "o": 5,
    "t": "At nang gawin ang pagdaluhong ng mga Gentil at ng mga Judio naman na kasama ang kanilang mga pinuno, upang sila'y halayin at batuhin,"
  },
  {
    "i": 31729,
    "b": 50,
    "c": 5214,
    "r": 5214,
    "o": 6,
    "t": "At sa pagkaalam nila nito, ay nagsitakas na patungo sa mga bayan ng Licaonia, Listra at Derbe, at sa palibotlibot ng lupain:"
  },
  {
    "i": 31730,
    "b": 50,
    "c": 5214,
    "r": 5214,
    "o": 7,
    "t": "At doon nila ipinangaral ang evangelio."
  },
  {
    "i": 31731,
    "b": 50,
    "c": 5214,
    "r": 5214,
    "o": 8,
    "t": "At sa Listra ay may isang lalaking nakaupo, na sa mga paa'y walang lakas, pilay mula pa sa tiyan ng kaniyang ina, na kailan ma'y hindi nakalakad."
  },
  {
    "i": 31732,
    "b": 50,
    "c": 5214,
    "r": 5214,
    "o": 9,
    "t": "Narinig nitong nagsasalita si Pablo: na, nang titigan siya ni Pablo, at makitang may pananampalataya upang mapagaling,"
  },
  {
    "i": 31733,
    "b": 50,
    "c": 5214,
    "r": 5214,
    "o": 10,
    "t": "Ay nagsabi ng malakas na tinig, Magtindig kang matuwid sa iyong mga paa. At siya'y lumukso at lumakad."
  },
  {
    "i": 31734,
    "b": 50,
    "c": 5214,
    "r": 5214,
    "o": 11,
    "t": "At nang makita ng karamihan ang ginawa ni Pablo, ay nagsigawan sila, na sinasabi sa wikang Licaonia, Ang mga dios ay nagsibaba sa atin sa anyo ng mga tao."
  },
  {
    "i": 31735,
    "b": 50,
    "c": 5214,
    "r": 5214,
    "o": 12,
    "t": "At tinawag nilang Jupiter, si Bernabe; at Mercurio, si Pablo, sapagka't siya ang pangulong tagapagsalita."
  },
  {
    "i": 31736,
    "b": 50,
    "c": 5214,
    "r": 5214,
    "o": 13,
    "t": "At ang saserdote ni Jupiter na ang kaniyang templo ay nasa harap ng bayan, ay nagdala ng mga baka't mga putong na bulaklak sa mga pintuang-daan, at ibig maghaing kasama ng mga karamihan."
  },
  {
    "i": 31737,
    "b": 50,
    "c": 5214,
    "r": 5214,
    "o": 14,
    "t": "Datapuwa't nang marinig ito ng mga apostol, na si Bernabe at si Pablo, ay hinapak nila ang kanilang mga damit, at nagsipanakbo sa gitna ng karamihan, na nagsisigaw,"
  },
  {
    "i": 31738,
    "b": 50,
    "c": 5214,
    "r": 5214,
    "o": 15,
    "t": "At nagsisipagsabi, Mga ginoo, bakit ninyo ginagawa ang mga bagay na ito? Kami'y mga tao ring may mga karamdamang gaya ninyo, at nangagdadala ng mabubuting balita sa inyo, upang mula sa mga bagay na itong walang kabuluhan ay magsibalik kayo sa Dios na buhay, na gumawa ng langit at ng lupa at ng dagat, at ng lahat ng nasa mga yaon:"
  },
  {
    "i": 31739,
    "b": 50,
    "c": 5214,
    "r": 5214,
    "o": 16,
    "t": "Na nang mga panahong nakaraan ay pinabayaan niya ang lahat ng mga bansa ay magsilakad sa kanilang mga sariling daan."
  },
  {
    "i": 31740,
    "b": 50,
    "c": 5214,
    "r": 5214,
    "o": 17,
    "t": "At gayon man ay hindi nagpabayang di nagbigay patotoo, tungkol sa kaniyang sarili, na gumawa ng mabuti at nagbigay sa inyo ng ulang galing sa langit at ng mga panahong sagana, na pinupuno ang inyong mga puso ng pagkain at ng katuwaan."
  },
  {
    "i": 31741,
    "b": 50,
    "c": 5214,
    "r": 5214,
    "o": 18,
    "t": "At sa mga pananalitang ito ay bahagya na nilang napigil ang karamihan sa paghahain sa kanila."
  },
  {
    "i": 31742,
    "b": 50,
    "c": 5214,
    "r": 5214,
    "o": 19,
    "t": "Datapuwa't nagsirating ang mga Judiong buhat sa Antioquia at Iconio: at nang mahikayat nila ang mga karamihan, ay kanilang pinagbabato si Pablo, at kinaladkad nila siya sa labas ng bayan, na inaakalang siya'y patay na."
  },
  {
    "i": 31743,
    "b": 50,
    "c": 5214,
    "r": 5214,
    "o": 20,
    "t": "Datapuwa't samantalang ang mga alagad ay nangakatayo sa paligid niya, ay nagtindig siya, at pumasok sa bayan: at nang kinabukasa'y umalis siya na kasama ni Bernabe napasa Derbe."
  },
  {
    "i": 31744,
    "b": 50,
    "c": 5214,
    "r": 5214,
    "o": 21,
    "t": "At nang maipangaral na nila ang evangelio sa bayang yaon, at makahikayat ng maraming mga alagad, ay nagsibalik sila sa Listra at sa Iconio, at sa Antioquia,"
  },
  {
    "i": 31745,
    "b": 50,
    "c": 5214,
    "r": 5214,
    "o": 22,
    "t": "Na pinatitibay ang mga kaluluwa ng mga alagad, at inaaralan sila na magsipanatili sa pananampalataya, at sa pamamagitan ng maraming mga kapighatian ay kinakailangang magsipasok tayo sa kaharian ng Dios."
  },
  {
    "i": 31746,
    "b": 50,
    "c": 5214,
    "r": 5214,
    "o": 23,
    "t": "At nang makapaglagay na sa kanila ng mga matanda sa bawa't iglesia, at nang makapanalanging may pagaayuno, ay ipinagtagubilin sila sa Panginoong kanilang sinampalatayanan."
  },
  {
    "i": 31747,
    "b": 50,
    "c": 5214,
    "r": 5214,
    "o": 24,
    "t": "At kanilang tinahak ang Pisidia, at nagsiparoon sa Pamfilia."
  },
  {
    "i": 31748,
    "b": 50,
    "c": 5214,
    "r": 5214,
    "o": 25,
    "t": "At nang masalita na nila ang salita sa Perga, ay nagsilusong sila sa Atalia;"
  },
  {
    "i": 31749,
    "b": 50,
    "c": 5214,
    "r": 5214,
    "o": 26,
    "t": "At buhat doo'y nagsilayag sila sa Antioquia, na doo'y ipinagtagubilin sila sa biyaya ng Dios dahil sa gawang kanilang natapos na."
  },
  {
    "i": 31750,
    "b": 50,
    "c": 5214,
    "r": 5214,
    "o": 27,
    "t": "At nang sila'y magsidating, at matipon na ang iglesia, ay isinaysay nila ang lahat ng mga bagay na ginawa ng Dios sa kanila, at kung paanong binuksan niya sa mga Gentil ang pintuan ng pananampalataya."
  },
  {
    "i": 31751,
    "b": 50,
    "c": 5214,
    "r": 5214,
    "o": 28,
    "t": "At nangatira silang hindi kakaunting panahon na kasama ng mga alagad."
  },
  {
    "i": 31752,
    "b": 50,
    "c": 5215,
    "r": 5215,
    "o": 1,
    "t": "At may ibang mga taong nagsilusong mula sa Judea ay nagsipagturo sa mga kapatid, na sinasabi, Maliban na kayo'y mangagtuli ayon sa kaugalian ni Moises, ay hindi kayo mangaliligtas."
  },
  {
    "i": 31753,
    "b": 50,
    "c": 5215,
    "r": 5215,
    "o": 2,
    "t": "At nang magkaroon si Pablo at si Bernabe ng di kakaunting pagtatalo at pakikipagtuligsaan sa kanila, ay ipinasiya ng mga kapatid na si Pablo at si Bernabe, at ang ilan sa kanila, ay magsiahon sa Jerusalem, sa mga apostol at sa mga matanda tungkol sa suliraning ito."
  },
  {
    "i": 31754,
    "b": 50,
    "c": 5215,
    "r": 5215,
    "o": 3,
    "t": "Sila nga, palibhasa'y inihatid ng iglesia sa kanilang paglalakbay, ay tinahak ang Fenicia at Samaria, na isinasaysay ang pagbabalik-loob ng mga Gentil: at sila'y nakapagbigay ng malaking kagalakan sa lahat ng mga kapatid."
  },
  {
    "i": 31755,
    "b": 50,
    "c": 5215,
    "r": 5215,
    "o": 4,
    "t": "At nang sila'y magsidating sa Jerusalem, ay tinanggap sila ng iglesia at ng mga apostol at ng mga matanda, at isinaysay nila ang lahat ng mga bagay na ginawa ng Dios sa pamamagitan nila."
  },
  {
    "i": 31756,
    "b": 50,
    "c": 5215,
    "r": 5215,
    "o": 5,
    "t": "Datapuwa't nagsitindig ang ilan sa sekta ng mga Fariseong nagsisampalataya na nangagsasabi, Kinakailangang sila'y tuliin, at sa kanila'y ipagbiling ganapin ang kautusan ni Moises."
  },
  {
    "i": 31757,
    "b": 50,
    "c": 5215,
    "r": 5215,
    "o": 6,
    "t": "At nangagkatipon ang mga apostol at ang mga matanda upang pagusapan ang bagay na ito."
  },
  {
    "i": 31758,
    "b": 50,
    "c": 5215,
    "r": 5215,
    "o": 7,
    "t": "At pagkatapos ng maraming pagtatalo, ay nagtindig si Pedro, at sinabi sa kanila, Mga kapatid, nalalaman ninyo na nang unang panahong nakaraan ay humirang ang Dios sa inyo, upang sa pamamagitan ng aking bibig ay mapakinggan ng mga Gentil ang salita ng Evangelio, at sila'y magsisampalataya."
  },
  {
    "i": 31759,
    "b": 50,
    "c": 5215,
    "r": 5215,
    "o": 8,
    "t": "At ang Dios, na nakatataho ng puso, ay nagpatotoo sa kanila, na sa kanila'y ibinigay ang Espiritu Santo, na gaya naman ng kaniyang ginawa sa atin;"
  },
  {
    "i": 31760,
    "b": 50,
    "c": 5215,
    "r": 5215,
    "o": 9,
    "t": "At tayo'y hindi niya itinangi sa kanila, na nilinis sa pamamagitan ng pananampalataya ang kanilang mga puso."
  },
  {
    "i": 31761,
    "b": 50,
    "c": 5215,
    "r": 5215,
    "o": 10,
    "t": "Ngayon nga bakit ninyo tinutukso ang Dios, na inyong nilalagyan ng pamatok ang batok ng mga alagad na kahit ang ating mga magulang ni tayo man ay hindi maaaring makadala?"
  },
  {
    "i": 31762,
    "b": 50,
    "c": 5215,
    "r": 5215,
    "o": 11,
    "t": "Datapuwa't naniniwala tayo na tayo'y mangaliligtas sa pamamagitan ng biyaya ng Panginoong Jesus, na gaya rin naman nila."
  },
  {
    "i": 31763,
    "b": 50,
    "c": 5215,
    "r": 5215,
    "o": 12,
    "t": "At nagsitahimik ang buong karamihan; at kanilang pinakinggan si Bernabe at si Pablo na nagsisipagsaysay ng mga tanda at ng mga kababalaghang ginawa ng Dios sa mga Gentil sa pamamagitan nila."
  },
  {
    "i": 31764,
    "b": 50,
    "c": 5215,
    "r": 5215,
    "o": 13,
    "t": "At nang matapos na silang magsitahimik, ay sumagot si Santiago, na sinasabi, Mga kapatid, pakinggan ninyo ako:"
  },
  {
    "i": 31765,
    "b": 50,
    "c": 5215,
    "r": 5215,
    "o": 14,
    "t": "Sinaysay na ni Simeon kung paanong dinalaw na una ng Dios ang mga Gentil, upang kumuha sa kanila ng isang bayan sa kaniyang pangalan."
  },
  {
    "i": 31766,
    "b": 50,
    "c": 5215,
    "r": 5215,
    "o": 15,
    "t": "At dito'y nasasangayon ang mga salita ng mga propeta; gaya ng nasusulat,"
  },
  {
    "i": 31767,
    "b": 50,
    "c": 5215,
    "r": 5215,
    "o": 16,
    "t": "Pagkatapos ng mga bagay na ito, ako'y babalik, At muli kong itatayo ang tabernakulo ni David, na nabagsak; At muli kong itatayo ang nangasira sa kaniya. At ito'y aking itatayo:"
  },
  {
    "i": 31768,
    "b": 50,
    "c": 5215,
    "r": 5215,
    "o": 17,
    "t": "Upang hanapin ng nalabi sa mga tao ang Panginoon, At ng lahat ng mga Gentil, na tinatawag sa aking pangalan,"
  },
  {
    "i": 31769,
    "b": 50,
    "c": 5215,
    "r": 5215,
    "o": 18,
    "t": "Sabi ng Panginoon, na nagpapakilala ng mga bagay na ito mula nang una."
  },
  {
    "i": 31770,
    "b": 50,
    "c": 5215,
    "r": 5215,
    "o": 19,
    "t": "Dahil dito'y ang hatol ko, ay huwag nating gambalain yaong sa mga Gentil ay nangagbabalik-loob sa Dios;"
  },
  {
    "i": 31771,
    "b": 50,
    "c": 5215,
    "r": 5215,
    "o": 20,
    "t": "Kundi sumulat tayo sa kanila, na sila'y magsilayo sa mga ikahahawa sa diosdiosan, at sa pakikiapid, at sa binigti, at sa dugo."
  },
  {
    "i": 31772,
    "b": 50,
    "c": 5215,
    "r": 5215,
    "o": 21,
    "t": "Sapagka't si Moises mula nang unang panahon ay mayroon sa bawa't bayan na nangangaral tungkol sa kaniya, palibhasa'y binabasa sa mga sinagoga sa bawa't sabbath."
  },
  {
    "i": 31773,
    "b": 50,
    "c": 5215,
    "r": 5215,
    "o": 22,
    "t": "Nang magkagayo'y minagaling ng mga apostol at ng matatanda, pati ng buong iglesia, na magsihirang ng mga tao sa kanilang magkakasama, at suguin sa Antioquia na kasama ni Pablo at ni Bernabe; si Judas na tinatawag na Barsabas, at si Silas na mga nangungulo sa mga kapatid:"
  },
  {
    "i": 31774,
    "b": 50,
    "c": 5215,
    "r": 5215,
    "o": 23,
    "t": "At nagsisulat sila sa pamamagitan nila, Ang mga apostol at ang mga matanda, mga kapatid, sa mga kapatid na nangasa mga Gentil sa Antioquia at Siria at Cilicia, ay bumabati:"
  },
  {
    "i": 31775,
    "b": 50,
    "c": 5215,
    "r": 5215,
    "o": 24,
    "t": "Sapagka't aming nabalitaan na ang ilang nagsialis sa amin ay nangangbagabag sa inyo ng mga salita, na isininsay ang inyong mga kaluluwa; na sa kanila'y hindi kami nangagutos ng anoman;"
  },
  {
    "i": 31776,
    "b": 50,
    "c": 5215,
    "r": 5215,
    "o": 25,
    "t": "Ay minagaling namin, nang mapagkaisahan na, na magsihirang ng mga lalake at suguin sila sa inyo na kasama ng aming mga minamahal na si Bernabe at si Pablo,"
  },
  {
    "i": 31777,
    "b": 50,
    "c": 5215,
    "r": 5215,
    "o": 26,
    "t": "Na mga lalaking nangagsapanganib ng kanilang mga buhay alang-alang sa pangalan ng ating Panginoong Jesucristo."
  },
  {
    "i": 31778,
    "b": 50,
    "c": 5215,
    "r": 5215,
    "o": 27,
    "t": "Kaya nga sinugo namin si Judas at si Silas, na mangagsasaysay din naman sila sa inyo ng gayon ding mga bagay sa salita ng bibig."
  },
  {
    "i": 31779,
    "b": 50,
    "c": 5215,
    "r": 5215,
    "o": 28,
    "t": "Sapagka't minagaling ng Espiritu Santo, at namin, na huwag kayong atangan ng lalong mabigat na pasanin maliban sa mga bagay na ito na kinakailangan:"
  },
  {
    "i": 31780,
    "b": 50,
    "c": 5215,
    "r": 5215,
    "o": 29,
    "t": "Na kayo'y magsiilag sa mga bagay na inihain sa mga diosdiosan, at sa dugo, at sa mga binigti, at sa pakikiapid; kung kayo'y mangilag sa mga bagay na ito, ay ikabubuti ninyo. Paalam na sa inyo."
  },
  {
    "i": 31781,
    "b": 50,
    "c": 5215,
    "r": 5215,
    "o": 30,
    "t": "Kaya nga, nang sila'y mapayaon na, ay nagsilusong sa Antioquia; at nang matipon na nila ang karamihan, ay kanilang ibinigay ang sulat."
  },
  {
    "i": 31782,
    "b": 50,
    "c": 5215,
    "r": 5215,
    "o": 31,
    "t": "At nang ito'y kanilang mabasa na, ay nangagalak dahil sa pagkaaliw."
  },
  {
    "i": 31783,
    "b": 50,
    "c": 5215,
    "r": 5215,
    "o": 32,
    "t": "Si Judas at si Silas, palibhasa'y mga propeta rin naman, ay inaralan ang mga kapatid ng maraming mga salita, at sila'y pinapagtibay."
  },
  {
    "i": 31784,
    "b": 50,
    "c": 5215,
    "r": 5215,
    "o": 33,
    "t": "At nang sila'y makapaggugol na ng ilang panahon doon, ay payapang pinapagbalik sila ng mga kapatid sa mga nagsipagsugo sa kanila."
  },
  {
    "i": 31785,
    "b": 50,
    "c": 5215,
    "r": 5215,
    "o": 34,
    "t": "Datapuwa't minagaling ni Silas ang matira roon."
  },
  {
    "i": 31786,
    "b": 50,
    "c": 5215,
    "r": 5215,
    "o": 35,
    "t": "Datapuwa't nangatira si Pablo at si Bernabe sa Antioquia, na itinuturo at ipinangangaral ang salita ng Panginoon, na kasama naman ng ibang marami."
  },
  {
    "i": 31787,
    "b": 50,
    "c": 5215,
    "r": 5215,
    "o": 36,
    "t": "At nang makaraan ang ilang araw ay sinabi ni Pablo kay Bernabe, Pagbalikan natin ngayon at dalawin ang mga kapatid sa bawa't bayang pinangaralan natin ng salita ng Panginoon, at tingnan natin kung ano ang lagay nila."
  },
  {
    "i": 31788,
    "b": 50,
    "c": 5215,
    "r": 5215,
    "o": 37,
    "t": "At inibig ni Bernabe na kanilang isama naman si Juan, na tinatawag na Marcos."
  },
  {
    "i": 31789,
    "b": 50,
    "c": 5215,
    "r": 5215,
    "o": 38,
    "t": "Datapuwa't hindi minagaling ni Pablo na isama nila ang humiwalay sa kanila mula sa Pamfilia, at hindi sumama sa kanila sa gawain."
  },
  {
    "i": 31790,
    "b": 50,
    "c": 5215,
    "r": 5215,
    "o": 39,
    "t": "At nagkaroon ng pagtatalo, ano pa't sila'y naghiwalay, at isinama ni Bernabe si Marcos, at lumayag sa Chipre:"
  },
  {
    "i": 31791,
    "b": 50,
    "c": 5215,
    "r": 5215,
    "o": 40,
    "t": "Datapuwa't hinirang ni Pablo si Silas, at yumaon, na sila'y ipinagtagubilin ng mga kapatid sa biyaya ng Panginoon."
  },
  {
    "i": 31792,
    "b": 50,
    "c": 5215,
    "r": 5215,
    "o": 41,
    "t": "At kaniyang tinahak ang Siria at Cilicia, na pinagtitibay ang mga iglesia."
  },
  {
    "i": 31793,
    "b": 50,
    "c": 5216,
    "r": 5216,
    "o": 1,
    "t": "At siya'y naparoon din naman sa Derbe at sa Listra: at narito, naroon ang isang alagad, na nagngangalang Timoteo, na anak ng isang Judiang sumasampalataya; datapuwa't Griego ang kaniyang ama."
  },
  {
    "i": 31794,
    "b": 50,
    "c": 5216,
    "r": 5216,
    "o": 2,
    "t": "Siya'y may mabuting patotoo ng mga kapatid na nangasa Listra at Iconio."
  },
  {
    "i": 31795,
    "b": 50,
    "c": 5216,
    "r": 5216,
    "o": 3,
    "t": "Iniibig ni Pablo na sumama siya sa kaniya; at kaniyang kinuha siya at tinuli dahil sa mga Judio na nangasa mga dakong yaon: sapagka't nalalaman ng lahat na ang kaniyang ama'y Griego."
  },
  {
    "i": 31796,
    "b": 50,
    "c": 5216,
    "r": 5216,
    "o": 4,
    "t": "At sa kanilang pagtahak sa mga bayan, ay ibinigay sa kanila ang mga utos na inilagda ng mga apostol at ng mga matanda sa Jerusalem, upang kanilang tuparin."
  },
  {
    "i": 31797,
    "b": 50,
    "c": 5216,
    "r": 5216,
    "o": 5,
    "t": "Kaya nga, ang mga iglesia'y pinalakas sa pananampalataya at naragdagan ang bilang araw-araw."
  },
  {
    "i": 31798,
    "b": 50,
    "c": 5216,
    "r": 5216,
    "o": 6,
    "t": "At nang kanilang matahak ang lupain ng Frigia at Galacia, ay pinagbawalan sila ng Espiritu Santo na saysayin ang salita sa Asia;"
  },
  {
    "i": 31799,
    "b": 50,
    "c": 5216,
    "r": 5216,
    "o": 7,
    "t": "At nang sila'y magsidating sa tapat ng Misia, ay pinagsikapan nilang magsipasok sa Bitinia; at hindi sila tinulutan ng Espiritu ni Jesus;"
  }
]
