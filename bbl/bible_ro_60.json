[
  {
    "i": 6000,
    "b": 5,
    "c": 607,
    "r": 607,
    "o": 25,
    "t": "Și Iosua a zis: „Pentru ce ne-ai tulburat? Domnul să te tulbure pe tine astăzi!” Și tot Israelul l-a ucis cu pietre (și i-au ars cu foc și i-au ucis cu pietre)."
  },
  {
    "i": 6001,
    "b": 5,
    "c": 607,
    "r": 607,
    "o": 26,
    "t": "Și au ridicat peste el un morman mare de pietre, care dăinuiește până în ziua de azi. Atunci Domnul S-a întors din iuțimea mâniei Lui. De aceea s-a numit locul acela Valea Acor, până în ziua de azi."
  },
  {
    "i": 6002,
    "b": 5,
    "c": 608,
    "r": 608,
    "o": 1,
    "t": "Atunci Domnul i-a zis lui Iosua: „Nu te teme și nu te înspăimânta! Ia cu tine toți oamenii de război! Scoală-te, suie-te împotriva cetății Ai! Iată, îți dau în mâinile tale pe împăratul cetății Ai, pe poporul lui, pe cetatea lui și pe țara lui."
  },
  {
    "i": 6003,
    "b": 5,
    "c": 608,
    "r": 608,
    "o": 2,
    "t": "Să faci cetății Ai și împăratului ei cum ai făcut Ierihonului și împăratului lui. Să luați ca pradă numai prăzile de război și vitele. Pune-ți o ambuscadă împotriva cetății, înapoia ei!”"
  },
  {
    "i": 6004,
    "b": 5,
    "c": 608,
    "r": 608,
    "o": 3,
    "t": "Și Iosua s-a sculat, cu toți oamenii de război, ca să se suie împotriva cetății Ai. Iosua a ales treizeci de mii de bărbați viteji și i-a trimis noaptea."
  },
  {
    "i": 6005,
    "b": 5,
    "c": 608,
    "r": 608,
    "o": 4,
    "t": "Și le-a dat porunca aceasta: „Luați seama! Să puneți o ambuscadă împotriva cetății, înapoia ei, fără să vă depărtați prea mult de cetate, și să fiți cu toții gata.”"
  },
  {
    "i": 6006,
    "b": 5,
    "c": 608,
    "r": 608,
    "o": 5,
    "t": "Eu și toți oamenii care sunt cu mine ne vom apropia de cetate; și când oamenii din Ai vor ieși împotriva noastră, cum au făcut și prima dată, vom fugi dinaintea lor."
  },
  {
    "i": 6007,
    "b": 5,
    "c": 608,
    "r": 608,
    "o": 6,
    "t": "Ei ne vor urmări atunci și îi vom trage departe de cetate, căci își vor zice: Fug dinaintea noastră, cum au făcut și prima dată."
  },
  {
    "i": 6008,
    "b": 5,
    "c": 608,
    "r": 608,
    "o": 7,
    "t": "Atunci să vă ridicați din ambuscadă ca să puneți stăpânire pe cetate, căci Domnul Dumnezeul vostru o va da în mâinile voastre."
  },
  {
    "i": 6009,
    "b": 5,
    "c": 608,
    "r": 608,
    "o": 8,
    "t": "După ce veți lua cetatea, s-o dați focului, făcând după porunca Domnului. Iată, v-am dat o poruncă!”"
  },
  {
    "i": 6010,
    "b": 5,
    "c": 608,
    "r": 608,
    "o": 9,
    "t": "Iosua i-a trimis și ei s-au dus la locul de ambuscadă și s-au așezat între Betel și Ai, la apus de Ai. Iosua a petrecut noaptea în mijlocul poporului."
  },
  {
    "i": 6011,
    "b": 5,
    "c": 608,
    "r": 608,
    "o": 10,
    "t": "A doua zi, Iosua s-a sculat dis-de-dimineață, a trecut poporul în revistă și, cu bătrânii lui Israel, s-a suit înaintea poporului spre Ai."
  },
  {
    "i": 6012,
    "b": 5,
    "c": 608,
    "r": 608,
    "o": 11,
    "t": "Toți oamenii de război care erau cu el s-au suit și s-au apropiat și au ajuns în fața cetății, și au tăbărât la miazănoapte de Ai, valea fiind între ei și cetate."
  },
  {
    "i": 6013,
    "b": 5,
    "c": 608,
    "r": 608,
    "o": 12,
    "t": "Iosua a luat vreo cinci mii de oameni și i-a pus în ambuscadă între Betel și Ai, la apus de cetate."
  },
  {
    "i": 6014,
    "b": 5,
    "c": 608,
    "r": 608,
    "o": 13,
    "t": "Poporul și-a așezat toată tabăra la miazănoapte de cetate, și ambuscada lui la apus de cetate. Iosua a mers în noaptea aceea în mijlocul câmpiei."
  },
  {
    "i": 6015,
    "b": 5,
    "c": 608,
    "r": 608,
    "o": 14,
    "t": "Când a văzut împăratul cetății Ai lucrul acesta, oamenii din cetate s-au grăbit să se scoale și au ieșit, el și tot poporul lui, ca să iasă înaintea lui Israel ca să lupte, spre locul din fața câmpiei pustii; dar nu știa că înapoia cetății se află o ambuscadă împotriva lui."
  },
  {
    "i": 6016,
    "b": 5,
    "c": 608,
    "r": 608,
    "o": 15,
    "t": "Iosua și tot Israelul s-au lăsat bătuți de ei și au fugit pe drumul pustiei."
  },
  {
    "i": 6017,
    "b": 5,
    "c": 608,
    "r": 608,
    "o": 16,
    "t": "Tot poporul care se afla în cetate a fost chemat să-i urmărească. Ei au urmărit pe Iosua și s-au depărtat de cetate."
  },
  {
    "i": 6018,
    "b": 5,
    "c": 608,
    "r": 608,
    "o": 17,
    "t": "N-a rămas un singur om în Ai (nici în Betel) care să nu fi ieșit după Israel; au lăsat cetatea deschisă și au urmărit pe Israel."
  },
  {
    "i": 6019,
    "b": 5,
    "c": 608,
    "r": 608,
    "o": 18,
    "t": "Atunci Domnul i-a zis lui Iosua: „Întinde spre Ai sulița pe care o ai în mână, căci o voi da în mâna ta!” Și Iosua a întins spre cetate sulița pe care o avea în mână."
  },
  {
    "i": 6020,
    "b": 5,
    "c": 608,
    "r": 608,
    "o": 19,
    "t": "Și îndată ce și-a întins mâna, cei din ambuscadă s-au sculat repede din locul lor, au alergat, au intrat în cetate, au pus stăpânire pe ea și s-au grăbit să-i dea foc."
  },
  {
    "i": 6021,
    "b": 5,
    "c": 608,
    "r": 608,
    "o": 20,
    "t": "Oamenii din Ai s-au uitat înapoi și au văzut fumul cetății suindu-se spre cer. N-au mai avut putința să fugă nici într-o parte, nici într-alta, în timp ce poporul care fugea spre pustie s-a întors împotriva celor ce-l urmăreau."
  },
  {
    "i": 6022,
    "b": 5,
    "c": 608,
    "r": 608,
    "o": 21,
    "t": "Văzând Iosua și tot Israelul că cei din ambuscadă au pus stăpânire pe cetate și că fumul cetății se suie, s-au întors înapoi și au lovit pe oamenii din Ai."
  },
  {
    "i": 6023,
    "b": 5,
    "c": 608,
    "r": 608,
    "o": 22,
    "t": "Ceilalți au ieșit din cetate înaintea lor, așa că oamenii din Ai s-au trezit în mijlocul lui Israel, având pe unii de o parte și pe alții de cealaltă. Israel i-a lovit până când n-a mai rămas nici un supraviețuitor, nici un fugar."
  },
  {
    "i": 6024,
    "b": 5,
    "c": 608,
    "r": 608,
    "o": 23,
    "t": "Dar pe împăratul cetății Ai l-au prins viu și l-au adus la Iosua."
  },
  {
    "i": 6025,
    "b": 5,
    "c": 608,
    "r": 608,
    "o": 24,
    "t": "După ce Israel a isprăvit de ucis pe toți locuitorii cetății Ai, în câmp, în pustie, unde-i urmăriseră, și după ce au căzut toți sub ascuțișul sabiei, până la unul, tot Israelul s-a întors la Ai și a trecut prin sabie toată populația."
  },
  {
    "i": 6026,
    "b": 5,
    "c": 608,
    "r": 608,
    "o": 25,
    "t": "Numărul total al celor care au căzut în ziua aceea, bărbați și femei, a fost de douăsprezece mii, toți oameni din Ai."
  },
  {
    "i": 6027,
    "b": 5,
    "c": 608,
    "r": 608,
    "o": 26,
    "t": "Iosua n-a tras înapoi mâna pe care o întinsese cu sulița, până când n-a nimicit cu desăvârșire pe toți locuitorii cetății Ai."
  },
  {
    "i": 6028,
    "b": 5,
    "c": 608,
    "r": 608,
    "o": 27,
    "t": "Israel a luat ca pradă numai vitele și prăzile de război din cetatea aceea, după porunca pe care o dăduse Domnul lui Iosua."
  },
  {
    "i": 6029,
    "b": 5,
    "c": 608,
    "r": 608,
    "o": 28,
    "t": "Iosua a ars Ai și a făcut din ea, pentru totdeauna, un morman de dărâmături, un loc pustiu până în ziua de azi."
  },
  {
    "i": 6030,
    "b": 5,
    "c": 608,
    "r": 608,
    "o": 29,
    "t": "Pe împăratul cetății Ai l-a spânzurat de un copac, până seara; la apusul soarelui, Iosua a poruncit să-i coboare trupul din copac. L-au aruncat la intrarea porții cetății și au ridicat peste el un morman mare de pietre, care dăinuiește până în ziua de azi."
  },
  {
    "i": 6031,
    "b": 5,
    "c": 608,
    "r": 608,
    "o": 30,
    "t": "Atunci Iosua a zidit un altar Domnului Dumnezeului lui Israel, pe muntele Ebal,"
  },
  {
    "i": 6032,
    "b": 5,
    "c": 608,
    "r": 608,
    "o": 31,
    "t": "după cum poruncise Moise, slujitorul Domnului, fiilor lui Israel, cum este scris în cartea Legii lui Moise: un altar de pietre necioplite, pe care fierul să nu le fi atins. Pe el au adus Domnului arderi de tot și au adus jertfe de mulțumire."
  },
  {
    "i": 6033,
    "b": 5,
    "c": 608,
    "r": 608,
    "o": 32,
    "t": "Acolo, Iosua a scris pe pietre o copie a Legii lui Moise, pe care Moise o scrisese înaintea fiilor lui Israel."
  },
  {
    "i": 6034,
    "b": 5,
    "c": 608,
    "r": 608,
    "o": 33,
    "t": "Tot Israelul, cu bătrânii lui, cu căpeteniile lui și cu judecătorii lui, stătea de o parte și de alta a chivotului, în fața preoților leviți care duceau chivotul legământului Domnului, atât străinii, cât și autohtonii, jumătate spre muntele Garizim și jumătate spre muntele Ebal, după cum poruncise Moise, slujitorul Domnului, mai înainte, ca să binecuvânteze poporul lui Israel."
  },
  {
    "i": 6035,
    "b": 5,
    "c": 608,
    "r": 608,
    "o": 34,
    "t": "Apoi Iosua a citit toate cuvintele Legii: binecuvântarea și blestemul, după tot ce este scris în cartea Legii."
  },
  {
    "i": 6036,
    "b": 5,
    "c": 608,
    "r": 608,
    "o": 35,
    "t": "N-a fost nici un cuvânt din tot ce poruncise Moise pe care să nu-l fi citit Iosua înaintea întregii adunări a lui Israel, împreună cu femeile, copiii și străinii care umblau în mijlocul lor."
  },
  {
    "i": 6037,
    "b": 5,
    "c": 609,
    "r": 609,
    "o": 1,
    "t": "Când au auzit lucrul acesta, toți împărații care erau dincoace de Iordan, în regiunea muntoasă, în câmpie și de-a lungul coastei Mării celei Mari, spre Liban: hitiții, amoriții, canaaniții, periziții, heviții și iebusiții,"
  },
  {
    "i": 6038,
    "b": 5,
    "c": 609,
    "r": 609,
    "o": 2,
    "t": "s-au unit ca să lupte împreună împotriva lui Iosua și a lui Israel."
  },
  {
    "i": 6039,
    "b": 5,
    "c": 609,
    "r": 609,
    "o": 3,
    "t": "Locuitorii Gabaonului au aflat cum tratase Iosua Ierihonul și Aiul,"
  },
  {
    "i": 6040,
    "b": 5,
    "c": 609,
    "r": 609,
    "o": 4,
    "t": "și au recurs și ei la viclenie. S-au dus să se înzestreze cu provizii și și-au încărcat asinii cu saci vechi și burdufuri vechi de vin, rupte și cârpite."
  },
  {
    "i": 6041,
    "b": 5,
    "c": 609,
    "r": 609,
    "o": 5,
    "t": "Aveau în picioare sandale vechi, peticite, și erau îmbrăcați cu haine vechi. Toată pâinea pe care o luaseră pentru mâncare era uscată și sfărâmată."
  },
  {
    "i": 6042,
    "b": 5,
    "c": 609,
    "r": 609,
    "o": 6,
    "t": "Au venit în tabăra de la Ghilgal, la Iosua, și i-au zis lui și bărbaților lui Israel: „Venim dintr-o țară îndepărtată, faceți dar legământ cu noi!”"
  },
  {
    "i": 6043,
    "b": 5,
    "c": 609,
    "r": 609,
    "o": 7,
    "t": "Bărbații lui Israel au răspuns acestor heviți: „Cine știe dacă nu cumva locuiți în mijlocul nostru? Atunci cum am putea face legământ cu voi?”"
  },
  {
    "i": 6044,
    "b": 5,
    "c": 609,
    "r": 609,
    "o": 8,
    "t": "Ei i-au răspuns lui Iosua: „Suntem slujitorii tăi.” Iosua i-a întrebat: „Cine sunteți și de unde veniți?”"
  },
  {
    "i": 6045,
    "b": 5,
    "c": 609,
    "r": 609,
    "o": 9,
    "t": "Ei au răspuns: „Slujitorii tăi vin dintr-o țară foarte îndepărtată, din pricina numelui Domnului Dumnezeului tău, căci am auzit vorbindu-se despre El, despre tot ce a făcut în Egipt"
  },
  {
    "i": 6046,
    "b": 5,
    "c": 609,
    "r": 609,
    "o": 10,
    "t": "și despre tot ce a făcut celor doi împărați ai amoriților care trăiau dincolo de Iordan, lui Sihon, împăratul Hesbonului, și lui Og, împăratul Bașanului, care locuia la Aștarot."
  },
  {
    "i": 6047,
    "b": 5,
    "c": 609,
    "r": 609,
    "o": 11,
    "t": "Atunci bătrânii noștri și toți locuitorii țării noastre ne-au zis: Luați cu voi provizii pentru călătorie, mergeți înaintea lor și spuneți-le: Suntem slujitorii voștri, faceți dar legământ cu noi!"
  },
  {
    "i": 6048,
    "b": 5,
    "c": 609,
    "r": 609,
    "o": 12,
    "t": "Iată pâinea noastră: era caldă când ne-am înzestrat cu ea în casele noastre, în ziua în care am plecat ca să venim la voi, și acum iată-o uscată și sfărâmată."
  },
  {
    "i": 6049,
    "b": 5,
    "c": 609,
    "r": 609,
    "o": 13,
    "t": "Burdufurile acestea cu vin pe care le-am umplut noi, fiind noi, iată-le rupte. Sandalele noastre și hainele noastre, iată-le uzate de o călătorie foarte lungă!”"
  },
  {
    "i": 6050,
    "b": 5,
    "c": 609,
    "r": 609,
    "o": 14,
    "t": "Notabilii au acceptat din proviziile lor și n-au consultat oracolul Domnului."
  },
  {
    "i": 6051,
    "b": 5,
    "c": 609,
    "r": 609,
    "o": 15,
    "t": "Iosua le-a acordat pacea și a făcut legământ cu ei ca să aibă viața salvă, iar notabilii comunității le-au depus jurământ."
  },
  {
    "i": 6052,
    "b": 5,
    "c": 609,
    "r": 609,
    "o": 16,
    "t": "Or, s-a întâmplat că, la trei zile după ce au făcut legământ, s-a aflat că erau un popor vecin, trăind în mijlocul lui Israel."
  },
  {
    "i": 6053,
    "b": 5,
    "c": 609,
    "r": 609,
    "o": 17,
    "t": "Israeliții au plecat din tabără și au ajuns în cetățile lor, a treia zi. Cetățile lor erau Gabaonul, Chefira, Beerotul și Chiriat-Iearim."
  },
  {
    "i": 6054,
    "b": 5,
    "c": 609,
    "r": 609,
    "o": 18,
    "t": "Israeliții nu i-au atacat, fiindcă notabilii comunității le juraseră pe Domnul Dumnezeul lui Israel, dar toată comunitatea a murmurat împotriva notabililor."
  },
  {
    "i": 6055,
    "b": 5,
    "c": 609,
    "r": 609,
    "o": 19,
    "t": "Atunci toți notabilii au zis întregii adunări: „Le-am jurat pe Domnul Dumnezeul lui Israel, de aceea nu mai putem pune mâna pe ei.”"
  },
  {
    "i": 6056,
    "b": 5,
    "c": 609,
    "r": 609,
    "o": 20,
    "t": "Iată ce le vom face: Să le lăsăm viața salvă, ca să nu atragem asupra noastră mânia din pricina jurământului pe care li l-am făcut.”"
  },
  {
    "i": 6057,
    "b": 5,
    "c": 609,
    "r": 609,
    "o": 21,
    "t": "Și notabilii le-au zis: „Să trăiască, dar să fie tăietori de lemne și cărători de apă în slujba întregii comunități.” Așa le-au vorbit notabilii."
  },
  {
    "i": 6058,
    "b": 5,
    "c": 609,
    "r": 609,
    "o": 22,
    "t": "Iosua a convocat pe gabaoniți și le-a zis: „Pentru ce ne-ați înșelat spunând: Suntem foarte departe de voi, când voi locuiți în mijlocul nostru?”"
  },
  {
    "i": 6059,
    "b": 5,
    "c": 609,
    "r": 609,
    "o": 23,
    "t": "De acum sunteți blestemați și nu veți înceta niciodată să fiți în robie, ca tăietori de lemne și cărători de apă în Casa Dumnezeului meu.”"
  },
  {
    "i": 6060,
    "b": 5,
    "c": 609,
    "r": 609,
    "o": 24,
    "t": "Ei i-au răspuns lui Iosua: „Este că se spusese slujitorilor tăi ordinul dat de Domnul Dumnezeul tău lui Moise, slujitorul său, să vă dea toată țara aceasta și să nimicească dinaintea voastră pe toți locuitorii ei. De aceea am fost cuprinși, la apropierea voastră, de o mare teamă pentru viețile noastre. Iată de ce am făcut așa.”"
  },
  {
    "i": 6061,
    "b": 5,
    "c": 609,
    "r": 609,
    "o": 25,
    "t": "Și acum, iată-ne în mâinile tale, ce-ți pare bun și drept să ne faci, fă!”"
  },
  {
    "i": 6062,
    "b": 5,
    "c": 609,
    "r": 609,
    "o": 26,
    "t": "Așa a făcut cu ei; i-a izbăvit din mâna israeliților, care nu i-au ucis."
  },
  {
    "i": 6063,
    "b": 5,
    "c": 609,
    "r": 609,
    "o": 27,
    "t": "În ziua aceea, Iosua i-a pus ca tăietori de lemne și cărători de apă în slujba comunității și a altarului Domnului, până în ziua de azi, la locul pe care l-ar alege."
  },
  {
    "i": 6064,
    "b": 5,
    "c": 610,
    "r": 610,
    "o": 1,
    "t": "Or, s-a întâmplat că Adoni-Țedec, împăratul Ierusalimului, a aflat că Iosua pusese stăpânire pe Ai și o dăduse spre nimicire cu desăvârșire, tratând Aiul și pe împăratul ei cum tratase Ierihonul și pe împăratul lui, și că locuitorii Gabaonului făcuseră pace cu Israel și locuiau în mijlocul lui."
  },
  {
    "i": 6065,
    "b": 5,
    "c": 610,
    "r": 610,
    "o": 2,
    "t": "Au fost cuprinși de teamă, căci Gabaonul era o cetate la fel de mare ca una dintre cetățile regale (era mai mare decât Aiul), și toți cetățenii ei erau războinici."
  },
  {
    "i": 6066,
    "b": 5,
    "c": 610,
    "r": 610,
    "o": 3,
    "t": "Atunci Adoni-Țedec, împăratul Ierusalimului, a trimis să-i spună lui Hoham, împăratul Hebronului, lui Piream, împăratul Iarmutului, lui Iafia, împăratul Lachișului, și lui Debir, împăratul Eglonului:"
  },
  {
    "i": 6067,
    "b": 5,
    "c": 610,
    "r": 610,
    "o": 4,
    "t": "„Suiți-vă dar spre mine ca să mă ajutați să batem Gabaonul, pentru că a făcut pace cu Iosua și cu israeliții!”"
  },
  {
    "i": 6068,
    "b": 5,
    "c": 610,
    "r": 610,
    "o": 5,
    "t": "După ce au făcut joncțiunea, cei cinci împărați s-au suit, și anume împăratul Ierusalimului, împăratul Hebronului, împăratul Iarmutului, împăratul Lachișului și împăratul Eglonului, ei și toate trupele lor; au asediat Gabaonul și l-au atacat."
  },
  {
    "i": 6069,
    "b": 5,
    "c": 610,
    "r": 610,
    "o": 6,
    "t": "Oamenii din Gabaon au trimis să-i spună lui Iosua, în tabăra de la Ghilgal: „Nu părăsi pe slujitorii tăi, grăbește-te să te sui până la noi ca să ne salvezi și să ne ajuți, căci toți împărații amoriți care locuiesc în regiunea muntoasă s-au unit împotriva noastră!”"
  },
  {
    "i": 6070,
    "b": 5,
    "c": 610,
    "r": 610,
    "o": 7,
    "t": "Iosua s-a suit de la Ghilgal, el, toți oamenii de război și toată elita armatei."
  },
  {
    "i": 6071,
    "b": 5,
    "c": 610,
    "r": 610,
    "o": 8,
    "t": "Domnul i-a zis lui Iosua: „Nu te teme de ei, i-am dat în mâinile tale, nici unul dintre ei nu-ți va rezista!”"
  },
  {
    "i": 6072,
    "b": 5,
    "c": 610,
    "r": 610,
    "o": 9,
    "t": "Iosua a venit peste ei pe neașteptate, după ce a mers toată noaptea din Ghilgal."
  },
  {
    "i": 6073,
    "b": 5,
    "c": 610,
    "r": 610,
    "o": 10,
    "t": "Domnul i-a pus pe fugă înaintea lui Israel și le-a provocat la Gabaon o grea înfrângere; i-a urmărit chiar și pe drumul pantei Bet-Horonului și i-a bătut până la Azeca (și până la Macheda)."
  },
  {
    "i": 6074,
    "b": 5,
    "c": 610,
    "r": 610,
    "o": 11,
    "t": "Or, în timp ce fugeau dinaintea lui Israel la coborârea Bet-Horonului, Domnul a aruncat din cer asupra lor, până la Azeca, niște grindini uriașe și au murit. Au murit mai mulți sub grindină decât sub tăișul sabiei israeliților."
  },
  {
    "i": 6075,
    "b": 5,
    "c": 610,
    "r": 610,
    "o": 12,
    "t": "Atunci Iosua s-a adresat Domnului, în ziua aceea în care Domnul a dat pe amoriți în mâinile israeliților. Iosua a zis înaintea lui Israel: „Soare, oprește-te asupra Gabaonului și tu, lună, asupra văii Aialonului!”"
  },
  {
    "i": 6076,
    "b": 5,
    "c": 610,
    "r": 610,
    "o": 13,
    "t": "Și soarele s-a oprit și luna a stat pe loc, până când poporul s-a răzbunat pe dușmanii săi. Nu este oare scris lucrul acesta în cartea lui Iașar? Soarele a stat pe loc în mijlocul cerului și aproape o zi întreagă și-a întârziat apusul."
  },
  {
    "i": 6077,
    "b": 5,
    "c": 610,
    "r": 610,
    "o": 14,
    "t": "N-a mai fost o zi ca aceea, nici înainte, nici după ea, în care Domnul să fi ascultat glasul unui om. Căci Domnul lupta pentru Israel."
  },
  {
    "i": 6078,
    "b": 5,
    "c": 610,
    "r": 610,
    "o": 15,
    "t": "Iosua, și cu el tot Israelul, s-a întors în tabăra de la Ghilgal."
  },
  {
    "i": 6079,
    "b": 5,
    "c": 610,
    "r": 610,
    "o": 16,
    "t": "Cât despre acești cinci împărați, ei fugiseră și se ascunseseră în peștera de la Macheda."
  },
  {
    "i": 6080,
    "b": 5,
    "c": 610,
    "r": 610,
    "o": 17,
    "t": "Și s-a vestit lui Iosua, zicând: „Cinci împărați s-au ascuns într-o peșteră la Macheda!”"
  },
  {
    "i": 6081,
    "b": 5,
    "c": 610,
    "r": 610,
    "o": 18,
    "t": "Și Iosua a zis: „Rostogoliți pietre mari la gura peșterii și puneți lângă ea oameni care s-o păzească."
  },
  {
    "i": 6082,
    "b": 5,
    "c": 610,
    "r": 610,
    "o": 19,
    "t": "Iar voi să nu stați, ci urmăriți pe vrăjmașii voștri și tăiați-le calea, ca să nu intre în cetățile lor, căci Domnul, Dumnezeul vostru, i-a dat în mâinile voastre.”"
  },
  {
    "i": 6083,
    "b": 5,
    "c": 610,
    "r": 610,
    "o": 20,
    "t": "După ce Iosua și fiii lui Israel i-au lovit cu mare măcel până i-au nimicit de tot, iar cei ce au scăpat au intrat în cetățile întărite,"
  },
  {
    "i": 6084,
    "b": 5,
    "c": 610,
    "r": 610,
    "o": 21,
    "t": "tot poporul s-a întors în tabără la Iosua, la Macheda, cu pace, și nimeni n-a mai cutezat să scoată limba împotriva fiilor lui Israel."
  },
  {
    "i": 6085,
    "b": 5,
    "c": 610,
    "r": 610,
    "o": 22,
    "t": "Atunci a zis Iosua: „Deschideți gura peșterii și scoateți din ea pe acești cinci împărați și aduceți-i la mine.”"
  },
  {
    "i": 6086,
    "b": 5,
    "c": 610,
    "r": 610,
    "o": 23,
    "t": "Și au făcut așa, și au scos din peșteră pe acești cinci împărați și i-au adus la el: pe împăratul Ierusalimului, pe împăratul Hebronului, pe împăratul Iarmutului, pe împăratul Lachisului și pe împăratul Eglonului."
  },
  {
    "i": 6087,
    "b": 5,
    "c": 610,
    "r": 610,
    "o": 24,
    "t": "După ce au scos pe acești împărați, Iosua a chemat pe toți fiii lui Israel și a zis căpeteniilor oștirii care merseseră cu el: „Apropiați-vă și puneți-vă picioarele pe grumazul acestor împărați.” Ei s-au apropiat și și-au pus picioarele pe grumazul lor."
  },
  {
    "i": 6088,
    "b": 5,
    "c": 610,
    "r": 610,
    "o": 25,
    "t": "Și Iosua le-a zis: „Nu vă temeți și nu vă înspăimântați! Întăriți-vă și îmbărbătați-vă, căci așa va face Domnul cu toți vrăjmașii voștri împotriva cărora luptați.”"
  },
  {
    "i": 6089,
    "b": 5,
    "c": 610,
    "r": 610,
    "o": 26,
    "t": "După aceea, Iosua i-a lovit și i-a omorât și i-a spânzurat în cinci copaci, unde au stat spânzurați până seara."
  },
  {
    "i": 6090,
    "b": 5,
    "c": 610,
    "r": 610,
    "o": 27,
    "t": "La apusul soarelui, Iosua a poruncit să-i coboare din copaci și să-i arunce în peștera unde se ascunseseră și au pus pietre mari la gura peșterii, care sunt și astăzi."
  },
  {
    "i": 6091,
    "b": 5,
    "c": 610,
    "r": 610,
    "o": 28,
    "t": "În ziua aceea, Iosua a cucerit Macheda și a trecut-o prin ascuțișul sabiei, pe împăratul ei și pe tot poporul care se afla în ea; n-a lăsat să scape niciunul. Și a făcut împăratului din Macheda cum făcuse împăratului din Ierihon."
  },
  {
    "i": 6092,
    "b": 5,
    "c": 610,
    "r": 610,
    "o": 29,
    "t": "Iosua, cu tot Israelul, a trecut de la Macheda la Libna și a pornit lupta împotriva Libnei."
  },
  {
    "i": 6093,
    "b": 5,
    "c": 610,
    "r": 610,
    "o": 30,
    "t": "Și Domnul a dat și pe ea, cu împăratul ei, în mâinile lui Israel, care a trecut-o prin ascuțișul sabiei, pe ea și pe tot poporul care se afla în ea; n-a lăsat să scape niciunul. Și a făcut împăratului ei cum făcuse împăratului Ierihonului."
  },
  {
    "i": 6094,
    "b": 5,
    "c": 610,
    "r": 610,
    "o": 31,
    "t": "Iosua, cu tot Israelul, a trecut de la Libna la Lachis și a împresurat-o și a pornit lupta împotriva ei."
  },
  {
    "i": 6095,
    "b": 5,
    "c": 610,
    "r": 610,
    "o": 32,
    "t": "Și Domnul a dat Lachisul în mâinile lui Israel, care l-a cucerit a doua zi și l-a trecut prin ascuțișul sabiei, pe el și pe tot poporul care se afla în el, întocmai cum făcuse Libnei."
  },
  {
    "i": 6096,
    "b": 5,
    "c": 610,
    "r": 610,
    "o": 33,
    "t": "Atunci Horam, împăratul Ghezerului, s-a suit ca să ajute Lachisul, dar Iosua l-a bătut, pe el și pe poporul lui, până n-a mai rămas niciunul."
  },
  {
    "i": 6097,
    "b": 5,
    "c": 610,
    "r": 610,
    "o": 34,
    "t": "Iosua, cu tot Israelul, a trecut de la Lachis la Eglon și a împresurat-o și a pornit lupta împotriva ei."
  },
  {
    "i": 6098,
    "b": 5,
    "c": 610,
    "r": 610,
    "o": 35,
    "t": "Și au cucerit-o chiar în ziua aceea și au trecut-o prin ascuțișul sabiei; a nimicit în ziua aceea tot ce era în ea, întocmai cum făcuse Lachisului."
  },
  {
    "i": 6099,
    "b": 5,
    "c": 610,
    "r": 610,
    "o": 36,
    "t": "Iosua, cu tot Israelul, s-a suit de la Eglon la Hebron și au pornit lupta împotriva lui."
  }
]
