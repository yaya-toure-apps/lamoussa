[
  {
    "i": 6700,
    "b": 6,
    "c": 707,
    "r": 707,
    "o": 7,
    "t": "At sinabi ng Panginoon kay Gedeon, Sa pamamagitan ng tatlong daang lalake na humimod ay ililigtas ko kayo, at ibibigay ko ang mga Madianita sa iyong kamay: at pabayaan mong ang buong bayan ay yumaon bawa't isa sa kanikaniyang dako."
  },
  {
    "i": 6701,
    "b": 6,
    "c": 707,
    "r": 707,
    "o": 8,
    "t": "Sa gayo'y nagbaon ang bayan sa kanilang kamay ng mga pagkain at ng kanilang mga pakakak: at kaniyang sinugo ang lahat ng mga lalake sa Israel na bawa't isa ay umuwi sa kanikaniyang tolda, nguni't pinigil ang tatlong daang lalake: at ang kampamento ng Madian ay nasa ibaba niya sa libis."
  },
  {
    "i": 6702,
    "b": 6,
    "c": 707,
    "r": 707,
    "o": 9,
    "t": "At nangyari nang gabi ring yaon, na sinabi ng Panginoon sa kaniya, Bumangon ka, lusungin mo ang kampamento; sapagka't aking ibinigay sa iyong kamay."
  },
  {
    "i": 6703,
    "b": 6,
    "c": 707,
    "r": 707,
    "o": 10,
    "t": "Nguni't kung ikaw ay natatakot na lumusong, ay lumusong ka sa kampamento na kasama ni Phara na iyong lingkod."
  },
  {
    "i": 6704,
    "b": 6,
    "c": 707,
    "r": 707,
    "o": 11,
    "t": "At iyong maririnig kung ano ang kanilang sinasabi, at pagkatapos ang iyong mga kamay ay lalakas na lumusong sa kampamento. Nang magkagayo'y lumusong siyang kasama si Phara na kaniyang lingkod sa pinakahangganan ng mga lalaking may sakbat na nangasa kampamento."
  },
  {
    "i": 6705,
    "b": 6,
    "c": 707,
    "r": 707,
    "o": 12,
    "t": "At ang mga Madianita at ang mga Amalecita at ang lahat ng mga anak sa silanganan ay nalalatag sa libis na parang balang dahil sa karamihan; at ang kanilang mga kamelyo ay walang bilang, na gaya ng buhangin na nasa tabi ng dagat dahil sa karamihan."
  },
  {
    "i": 6706,
    "b": 6,
    "c": 707,
    "r": 707,
    "o": 13,
    "t": "At nang dumating si Gedeon, narito, may isang lalake na nagsasaysay ng isang panaginip sa kaniyang kasama, at kaniyang sinabi, Nanaginip ako ng isang panaginip; at, narito, isang munting tinapay na sebada, ay gumulong hanggang sa kampamento ng Madian, at umabot sa tolda, at tinamaan yaon ng malakas na tuloy bumagsak, at natiwarik, na ang tolda'y lumagpak."
  },
  {
    "i": 6707,
    "b": 6,
    "c": 707,
    "r": 707,
    "o": 14,
    "t": "At sumagot ang kaniyang kasama, at nagsabi, Ito'y hindi iba, kundi ang tabak ni Gedeon, na anak ni Joas, isang lalaking Israelita, na ibinigay ng Dios sa kaniyang kamay ang Madian at ang buong hukbo niya."
  },
  {
    "i": 6708,
    "b": 6,
    "c": 707,
    "r": 707,
    "o": 15,
    "t": "At nangyari, nang marinig ni Gedeon ang salaysay tungkol sa panaginip, at ang pagkapaliwanag niyaon, na siya'y sumamba; at siya'y bumalik sa kampamento ng Israel, at sinabi, Tumindig kayo; sapagka't ibinigay ng Panginoon sa inyong kamay ang hukbo ng Madian."
  },
  {
    "i": 6709,
    "b": 6,
    "c": 707,
    "r": 707,
    "o": 16,
    "t": "At binahagi niya ang tatlong daang lalake ng tatlong pulutong, at kaniyang nilagyan ang mga kamay nilang lahat ng mga pakakak, at mga bangang walang laman at mga sulo sa loob ng mga banga."
  },
  {
    "i": 6710,
    "b": 6,
    "c": 707,
    "r": 707,
    "o": 17,
    "t": "At kaniyang sinabi sa kanila, Masdan ninyo ako, at inyong parisan: at, narito, pagka ako'y dumating sa pinakahuling bahagi ng kampamento, ay mangyayari, na kung anong aking gawin ay siya ninyong gagawin."
  },
  {
    "i": 6711,
    "b": 6,
    "c": 707,
    "r": 707,
    "o": 18,
    "t": "Pagka ako'y hihihip ng pakakak, ako at lahat na kasama ko, ay humihip nga naman kayo ng mga pakakak, sa buong palibot ng buong kampamento, at sabihin ninyo, Ang tabak ng Panginoon at ni Gedeon."
  },
  {
    "i": 6712,
    "b": 6,
    "c": 707,
    "r": 707,
    "o": 19,
    "t": "Sa gayo'y si Gedeon, at ang isang daang lalake na kasama niya ay napasa pinakahuling bahagi ng kampamento sa pasimula ng pagbabantay sa hating gabi, ng halos kahahalili lamang ng bantay: at sila'y humihip ng mga pakakak, at kanilang binasag ang mga banga na nasa kanilang mga kamay."
  },
  {
    "i": 6713,
    "b": 6,
    "c": 707,
    "r": 707,
    "o": 20,
    "t": "At hinipan ng tatlong pulutong ang mga pakakak, at binasag ang mga banga, at itinaas ang mga sulo sa kanilang kaliwang kamay, at ang mga pakakak sa kanilang kanang kamay na kanilang hinihipan, at sila'y naghiyawan, Ang tabak ng Panginoon at ni Gedeon."
  },
  {
    "i": 6714,
    "b": 6,
    "c": 707,
    "r": 707,
    "o": 21,
    "t": "At sila'y nangakatayo, bawa't isa, sa kaniyang dako sa palibot ng kampamento: at ang buong hukbo ay tumakbo; at sila'y sumigaw at pinatakas nila."
  },
  {
    "i": 6715,
    "b": 6,
    "c": 707,
    "r": 707,
    "o": 22,
    "t": "At hinipan nila ang tatlong daang pakakak at inilagay ng Panginoon ang tabak ng bawa't isa laban sa kaniyang kasama, at laban sa buong hukbo: at tumakas ang hukbo hanggang sa Beth-sitta sa dakong Cerera, hanggang sa hangganan ni Abelmehola, sa siping ng Tabbat."
  },
  {
    "i": 6716,
    "b": 6,
    "c": 707,
    "r": 707,
    "o": 23,
    "t": "At ang mga lalake ng Israel ay nagpipisan, ang sa Nephtali, at ang sa Aser, at sa buong Manases, at hinabol ang Madian."
  },
  {
    "i": 6717,
    "b": 6,
    "c": 707,
    "r": 707,
    "o": 24,
    "t": "At nagsugo si Gedeon ng mga sugo sa buong lupaing maburol ng Ephraim, na sinasabi, Lusungin ninyo ang Madian, at agapan ninyo ang tubig, hanggang sa Beth-bara, at ang Jordan. Sa gayo'y ang lahat ng mga lalake ng Ephraim ay nagkapisan, at inagapan ang tubig hanggang sa Beth-bara, at ang Jordan."
  },
  {
    "i": 6718,
    "b": 6,
    "c": 707,
    "r": 707,
    "o": 25,
    "t": "At kanilang hinuli ang dalawang prinsipe sa Madian, si Oreb at si Zeeb: at kanilang pinatay si Oreb sa batuhan ni Oreb at si Zeeb ay kanilang pinatay sa pisaan ng ubas ni Zeeb, at hinabol ang Madian: at kanilang dinala ang mga ulo ni Oreb at ni Zeeb kay Gedeon sa dako roon ng Jordan."
  },
  {
    "i": 6719,
    "b": 6,
    "c": 708,
    "r": 708,
    "o": 1,
    "t": "At sinabi ng mga lalake ng Ephraim sa kaniya, Bakit ginawa mo sa amin ang ganyan, na hindi mo kami tinawag nang ikaw ay yumaong makipaglaban sa Madian? At siya'y pinagwikaan nilang mainam."
  },
  {
    "i": 6720,
    "b": 6,
    "c": 708,
    "r": 708,
    "o": 2,
    "t": "At sinabi niya sa kanila, Ano ang aking ginawa ngayon na paris ng inyo? Di ba mainam ang pagsimot ng ubas ng Ephraim kay sa pagaani ng sa Abiezer?"
  },
  {
    "i": 6721,
    "b": 6,
    "c": 708,
    "r": 708,
    "o": 3,
    "t": "Ibinigay ng Dios sa inyong kamay ang mga prinsipe sa Madian, si Oreb, at si Zeeb, at ano ang aking magagawa na paris ng inyo? Nang magkagayo'y ang kanilang galit sa kaniya ay lumamig, nang kaniyang sabihin yaon."
  },
  {
    "i": 6722,
    "b": 6,
    "c": 708,
    "r": 708,
    "o": 4,
    "t": "At si Gedeon ay dumating sa Jordan, at siya'y tumawid, siya, at ang tatlong daang lalake na mga kasama niya, mga pagod na, ay humahabol pa."
  },
  {
    "i": 6723,
    "b": 6,
    "c": 708,
    "r": 708,
    "o": 5,
    "t": "At sinabi niya sa mga lalake sa Succoth, Isinasamo ko sa inyo na bigyan ninyo ng mga tinapay ang bayan na sumusunod sa akin; sapagka't sila'y mga pagod, at aking hinahabol si Zeba at si Zalmunna, na mga hari sa Madian."
  },
  {
    "i": 6724,
    "b": 6,
    "c": 708,
    "r": 708,
    "o": 6,
    "t": "At sinabi ng mga prinsipe sa Succoth, Nasa iyo na bang kamay ngayon ang mga kamay ni Zeba at ni Zalmunna, upang bigyan namin ng tinapay ang iyong hukbo?"
  },
  {
    "i": 6725,
    "b": 6,
    "c": 708,
    "r": 708,
    "o": 7,
    "t": "At sinabi ni Gedeon, Kaya, pagka ibinigay ng Panginoon, si Zeba at si Zalmunna sa aking kamay, ay akin ngang gagalusan ang inyong laman ng mga tinik sa ilang at ng mga dawag."
  },
  {
    "i": 6726,
    "b": 6,
    "c": 708,
    "r": 708,
    "o": 8,
    "t": "At inahon niya mula roon ang Penuel, at siya'y nagsalita sa kanila ng gayon din: at sinagot siya ng mga lalake sa Penuel na gaya ng isinagot ng mga lalake sa Succoth."
  },
  {
    "i": 6727,
    "b": 6,
    "c": 708,
    "r": 708,
    "o": 9,
    "t": "At sinalita niya naman sa mga lalake sa Penuel, na sinasabi, Pagbabalik kong payapa, ay aking ilalagpak ang moog na ito."
  },
  {
    "i": 6728,
    "b": 6,
    "c": 708,
    "r": 708,
    "o": 10,
    "t": "Ngayo'y si Zeba at si Zalmunna ay nasa Carcor, at ang kanilang mga hukbo na kasama nila, na may labing limang libong lalake, yaong lahat na nalabi sa buong hukbo ng mga anak sa silanganan: sapagka't nabuwal ang isang daan at dalawang pung libong lalake na humahawak ng tabak."
  },
  {
    "i": 6729,
    "b": 6,
    "c": 708,
    "r": 708,
    "o": 11,
    "t": "At si Gedeon ay umahon sa daan ng mga tumatahan sa mga tolda sa silanganan ng Noba at Jogbea, at sinaktan ang hukbo; sapagka't ang hukbo ay tiwasay."
  },
  {
    "i": 6730,
    "b": 6,
    "c": 708,
    "r": 708,
    "o": 12,
    "t": "At si Zeba at si Zalmunna ay tumakas; at kaniyang hinabol sila: at kaniyang hinuli ang dalawang hari sa Madian, na si Zeba at si Zalmunna, at nalito ang buong hukbo."
  },
  {
    "i": 6731,
    "b": 6,
    "c": 708,
    "r": 708,
    "o": 13,
    "t": "At tinalikdan ni Gedeon na anak ni Joas ang pagbabaka, mula sa sampahan sa Heres."
  },
  {
    "i": 6732,
    "b": 6,
    "c": 708,
    "r": 708,
    "o": 14,
    "t": "At hinuli niya ang isang may kabataan sa mga lalake sa Succoth, at nagusisa siya sa kaniya: at ipinaalam sa kaniya ang mga prinsipe sa Succoth, at ang mga matanda niyaon na pitong pu't pitong lalake."
  },
  {
    "i": 6733,
    "b": 6,
    "c": 708,
    "r": 708,
    "o": 15,
    "t": "At sila'y naparoon sa mga lalake sa Succoth, at sinabi, Narito si Zeba at si Zalmunna, na tungkol sa kanila, ay inyo akong tinuya na inyong sinasabi, Nasa iyo na bang kamay ngayon ang mga kamay ni Zeba at ni Zalmunna, upang bigyan namin ng tinapay ang iyong mga lalake na mga pagod?"
  },
  {
    "i": 6734,
    "b": 6,
    "c": 708,
    "r": 708,
    "o": 16,
    "t": "At kaniyang kinuha ang mga matanda sa bayan, at mga tinik sa ilang at mga dawag, at sa pamamagitan ng mga yaon ay kaniyang tinuruan ang mga lalake sa Succoth."
  },
  {
    "i": 6735,
    "b": 6,
    "c": 708,
    "r": 708,
    "o": 17,
    "t": "At kaniyang inilagpak ang moog ng Penuel, at pinatay ang mga lalake sa bayan."
  },
  {
    "i": 6736,
    "b": 6,
    "c": 708,
    "r": 708,
    "o": 18,
    "t": "Nang magkagayo'y kaniyang sinabi kay Zeba at kay Zalmunna. Anong mga lalake yaong inyong pinatay sa Tabor? At sila'y sumagot, Kung ano ikaw ay gayon sila; bawa't isa'y nahuhuwad sa mga anak ng isang hari."
  },
  {
    "i": 6737,
    "b": 6,
    "c": 708,
    "r": 708,
    "o": 19,
    "t": "At kaniyang sinabi, Sila'y aking mga kapatid, na mga anak ng aking ina: buhay ang Panginoon, kung inyong iniligtas sana silang buhay, disin hindi ko kayo papatayin."
  },
  {
    "i": 6738,
    "b": 6,
    "c": 708,
    "r": 708,
    "o": 20,
    "t": "At sinabi niya kay Jether na kaniyang panganay, Bangon, at patayin mo sila. Nguni't ang bata'y hindi humawak ng tabak: sapagka't siya'y natakot, dahil sa siya'y bata pa."
  },
  {
    "i": 6739,
    "b": 6,
    "c": 708,
    "r": 708,
    "o": 21,
    "t": "Nang magkagayo'y sinabi ni Zeba at ni Zalmunna, Bumangon ka, at daluhungin mo kami: sapagka't kung paano ang pagkalalake ay gayon ang kaniyang lakas. At bumangon si Gedeon, at pinatay si Zeba at si Zalmunna, at kinuha ang mga pahiyas na may anyong kalahating buwan na nasa mga leeg ng kanilang mga kamelyo."
  },
  {
    "i": 6740,
    "b": 6,
    "c": 708,
    "r": 708,
    "o": 22,
    "t": "Nang magkagayo'y sinabi ng mga lalake ng Israel kay Gedeon, Magpuno ka sa amin ngayon, ikaw at ang iyong anak, sapagka't iniligtas mo kami sa kamay ng Madian."
  },
  {
    "i": 6741,
    "b": 6,
    "c": 708,
    "r": 708,
    "o": 23,
    "t": "At sinabi ni Gedeon sa kanila, Hindi ako magpupuno sa inyo, o magpupuno man ang aking anak sa inyo: ang Panginoon ang magpupuno sa inyo."
  },
  {
    "i": 6742,
    "b": 6,
    "c": 708,
    "r": 708,
    "o": 24,
    "t": "At sinabi ni Gedeon sa kanila, Hangad ko ang isang kahilingan sa inyo, na bigyan ako ng bawa't isa sa inyo ng mga hikaw na kaniyang samsam. (Sapagka't sila'y may mga gintong hikaw, dahil sa sila'y mga Ismaelita.)"
  },
  {
    "i": 6743,
    "b": 6,
    "c": 708,
    "r": 708,
    "o": 25,
    "t": "At sumagot sila, Ibibigay namin ng buong pagibig. At sila'y naglatag ng isang balabal, at inilagay roon ng bawa't isa ang mga hikaw na kaniyang samsam."
  },
  {
    "i": 6744,
    "b": 6,
    "c": 708,
    "r": 708,
    "o": 26,
    "t": "At ang timbang ng mga gintong hikaw na kaniyang hiniling, ay isang libo at pitong daang siklong ginto; bukod pa ang mga pahiyas na may anyong kalahating buwan, at ang mga hikaw at ang mga damit na morado na suot ng mga hari sa Madian, at bukod pa ang mga tanikala na nangasa leeg ng mga kamelyo."
  },
  {
    "i": 6745,
    "b": 6,
    "c": 708,
    "r": 708,
    "o": 27,
    "t": "At ginawang epod ni Gedeon at inilagay sa kaniyang bayan, sa makatuwid baga'y sa Ophra: at ang buong Israel ay naparoroon na sumasamba sa kaniya roon: at siyang naging ikinasilo ni Gedeon at ng kaniyang sangbahayan."
  },
  {
    "i": 6746,
    "b": 6,
    "c": 708,
    "r": 708,
    "o": 28,
    "t": "Gayon napasuko ang Madian sa harap ng mga anak ni Israel, at hindi na nila itinaas pa ang kanilang ulo. At ang lupain ay nagpahingang apat na pung taon sa mga araw ni Gedeon."
  },
  {
    "i": 6747,
    "b": 6,
    "c": 708,
    "r": 708,
    "o": 29,
    "t": "At si Jerobaal na anak ni Joas ay yumaon at tumahan sa kaniyang sariling bahay."
  },
  {
    "i": 6748,
    "b": 6,
    "c": 708,
    "r": 708,
    "o": 30,
    "t": "At nagkaroon si Gedeon ng pitong pung anak na lumabas sa kaniyang mga balakang: sapagka't siya'y mayroong maraming asawa."
  },
  {
    "i": 6749,
    "b": 6,
    "c": 708,
    "r": 708,
    "o": 31,
    "t": "At ang kaniyang babae na nasa Sichem ay nagkaanak naman sa kaniya ng isang lalake, at kaniyang tinawag ang pangalan na Abimelech."
  },
  {
    "i": 6750,
    "b": 6,
    "c": 708,
    "r": 708,
    "o": 32,
    "t": "At namatay si Gedeon na anak ni Joas na may mabuting katandaan at inilibing sa libingan ni Joas na kaniyang ama, sa Ophra ng mga Abiezerita."
  },
  {
    "i": 6751,
    "b": 6,
    "c": 708,
    "r": 708,
    "o": 33,
    "t": "At nangyari, pagkamatay ni Gedeon, na ang mga anak ni Israel ay bumalik at sumamba sa mga Baal, at ginawang kanilang dios ang Baal-berith."
  },
  {
    "i": 6752,
    "b": 6,
    "c": 708,
    "r": 708,
    "o": 34,
    "t": "At hindi naalaala ng mga anak ni Israel ang Panginoon nilang Dios, na siyang nagpapaging laya sa kanila sa kamay ng lahat nilang mga kaaway sa buong palibot:"
  },
  {
    "i": 6753,
    "b": 6,
    "c": 708,
    "r": 708,
    "o": 35,
    "t": "O gumanti man lamang ng kagandahang loob sa sangbahayan ni Jerobaal, na siyang Gedeon ayon sa lahat ng kabutihan na kaniyang ipinakita sa Israel."
  },
  {
    "i": 6754,
    "b": 6,
    "c": 709,
    "r": 709,
    "o": 1,
    "t": "At si Abimelech na anak ni Jerobaal ay napasa Sichem, sa mga kapatid ng kaniyang ina, at nagsalita sa kanila, at sa lahat ng angkan ng sangbahayan ng ama ng kaniyang ina, na nagsasabi,"
  },
  {
    "i": 6755,
    "b": 6,
    "c": 709,
    "r": 709,
    "o": 2,
    "t": "Isinasamo ko sa inyo na inyong salitain sa mga pakinig ng lahat ng mga lalake sa Sichem, Kung ano ang magaling sa inyo, na lahat na anak ni Jerobaal na pitong pung lalake ay magpuno sa inyo, o isa ang magpuno sa inyo? alalahanin din naman ninyo na ako ay inyong buto at inyong laman."
  },
  {
    "i": 6756,
    "b": 6,
    "c": 709,
    "r": 709,
    "o": 3,
    "t": "At tungkol sa kaniya ay sinalita ng mga kapatid ng ina niya, sa mga pakinig ng lahat ng mga lalake sa Sichem ang lahat ng mga salitang ito at ang kanilang puso ay kumiling na sumunod kay Abimelech, sapagka't kanilang sinabi, Siya'y ating kapatid."
  },
  {
    "i": 6757,
    "b": 6,
    "c": 709,
    "r": 709,
    "o": 4,
    "t": "At nagbigay sila ng pitong pung putol na pilak, mula sa bahay ng Baal-berith, na siyang iniupa ni Abimelech sa mga taong hampas lupa at mga palaboy, na siyang mga sumunod sa kaniya."
  },
  {
    "i": 6758,
    "b": 6,
    "c": 709,
    "r": 709,
    "o": 5,
    "t": "At siya'y naparoon sa bahay ng kaniyang ama sa Ophra, at pinatay ang kaniyang mga kapatid na mga anak ni Jerobaal, na pitong pung katao, sa ibabaw ng isang bato: nguni't si Jotham na bunsong anak ni Jerobaal ay nalabi; sapagka't siya'y nagtago."
  },
  {
    "i": 6759,
    "b": 6,
    "c": 709,
    "r": 709,
    "o": 6,
    "t": "At lahat ng mga lalake sa Sichem ay nagpupulong at ang buong sangbahayan ni Millo, at yumaon at ginawang hari si Abimelech sa tabi ng encina ng haliging nasa Sichem."
  },
  {
    "i": 6760,
    "b": 6,
    "c": 709,
    "r": 709,
    "o": 7,
    "t": "At nang kanilang saysayin kay Jotham, siya'y yumaon at tumayo sa taluktok ng bundok Gerizim, at inilakas ang kaniyang tinig, at sumigaw, at sinabi sa kanila, Dinggin ninyo ako, ninyong mga lalake sa Sichem, upang dinggin kayo ng Dios."
  },
  {
    "i": 6761,
    "b": 6,
    "c": 709,
    "r": 709,
    "o": 8,
    "t": "Ang mga puno ng kahoy ay naghalal ng hari na minsan; at kanilang sinabi sa puno ng olibo, Maghari ka sa amin."
  },
  {
    "i": 6762,
    "b": 6,
    "c": 709,
    "r": 709,
    "o": 9,
    "t": "Nguni't sinabi ng puno ng olibo sa kanila, Akin bang iiwan ang aking katabaan, na siyang sa akin ay nakapagpaparangal sa Dios at sa tao, at makipagindayunan sa mga puno ng kahoy?"
  },
  {
    "i": 6763,
    "b": 6,
    "c": 709,
    "r": 709,
    "o": 10,
    "t": "At sinabi ng mga punong kahoy sa puno ng igos, Halika, at maghari ka sa amin."
  },
  {
    "i": 6764,
    "b": 6,
    "c": 709,
    "r": 709,
    "o": 11,
    "t": "Nguni't sinabi ng puno ng igos sa kanila, Akin bang iiwan ang aking katamisan, at ang aking mabuting bunga, at yayaong makipagindayunan sa mga puno ng kahoy?"
  },
  {
    "i": 6765,
    "b": 6,
    "c": 709,
    "r": 709,
    "o": 12,
    "t": "At sinabi ng mga puno ng kahoy sa puno ng ubas, Halika, at maghari ka sa amin."
  },
  {
    "i": 6766,
    "b": 6,
    "c": 709,
    "r": 709,
    "o": 13,
    "t": "At sinabi ng puno ng ubas sa kanila, Akin bang iiwan ang aking alak, na nagpapasaya sa Dios at sa tao, at yayaong makipagindayunan sa mga puno ng kahoy?"
  },
  {
    "i": 6767,
    "b": 6,
    "c": 709,
    "r": 709,
    "o": 14,
    "t": "Nang magkagayo'y sinabi ng lahat ng mga puno ng kahoy sa dawag, Halika, at maghari ka sa amin."
  },
  {
    "i": 6768,
    "b": 6,
    "c": 709,
    "r": 709,
    "o": 15,
    "t": "At sinabi ng dawag sa mga puno ng kahoy, Kung tunay na ako'y inyong inihahalal na hari ninyo, pumarito nga kayo at manganlong kayo sa aking lilim: at kung hindi ay labasan ng apoy ang dawag at pugnawin ang mga sedro ng Libano."
  },
  {
    "i": 6769,
    "b": 6,
    "c": 709,
    "r": 709,
    "o": 16,
    "t": "Ngayon nga'y kung tapat at matuwid mong ginawang hari si Abimelech, at kung gumawa kayo ng mabuti kay Jerobaal at sa kaniyang sangbahayan, at kayo'y gumawa sa kaniya ng ayon sa marapat sa kaniyang mga kamay;"
  },
  {
    "i": 6770,
    "b": 6,
    "c": 709,
    "r": 709,
    "o": 17,
    "t": "(Sapagka't ipinakipaglaban kayo ng aking ama at inihadlang ang kaniyang buhay, at pinapaging laya kayo sa kamay ni Madian:"
  },
  {
    "i": 6771,
    "b": 6,
    "c": 709,
    "r": 709,
    "o": 18,
    "t": "At kayo'y bumangon laban sa sangbahayan ng aking ama sa araw na ito, at pinatay ninyo ang kaniyang mga anak, na pitong pung lalake, sa ibabaw ng isang bato, at ginawa ninyong hari si Abimelech, na anak ng kaniyang aliping babae, sa mga lalake sa Sichem, sapagka't siya'y inyong kapatid;)"
  },
  {
    "i": 6772,
    "b": 6,
    "c": 709,
    "r": 709,
    "o": 19,
    "t": "Kung tapat nga at matuwid na kayo'y gumanti kay Jerobaal at sa kaniyang sangbahayan sa araw na ito, magalak nga kayo kay Abimelech at magalak naman siya sa inyo:"
  },
  {
    "i": 6773,
    "b": 6,
    "c": 709,
    "r": 709,
    "o": 20,
    "t": "Nguni't kung hindi ay labasan ng apoy si Abimelech, at pugnawin ang mga lalake sa Sichem, at ang sangbahayan ni Millo, at labasan ng apoy ang mga lalake sa Sichem, at ang sangbahayan ni Millo, at pugnawin si Abimelech."
  },
  {
    "i": 6774,
    "b": 6,
    "c": 709,
    "r": 709,
    "o": 21,
    "t": "At si Jotham ay tumakbong umalis, at tumakas, at napasa Beer, at tumahan doon, dahil sa takot kay Abimelech na kaniyang kapatid."
  },
  {
    "i": 6775,
    "b": 6,
    "c": 709,
    "r": 709,
    "o": 22,
    "t": "At si Abimelech ay naging prinsipe sa Israel na tatlong taon."
  },
  {
    "i": 6776,
    "b": 6,
    "c": 709,
    "r": 709,
    "o": 23,
    "t": "At nagsugo ang Dios ng isang masamang espiritu kay Abimelech at sa mga lalake sa Sichem; at ang mga lalake sa Sichem ay naglilo kay Abimelech."
  },
  {
    "i": 6777,
    "b": 6,
    "c": 709,
    "r": 709,
    "o": 24,
    "t": "Upang ang dahas na ginawa sa pitong pung anak ni Jerobaal ay dumating, at upang ang kanilang dugo ay malagpak kay Abimelech na kanilang kapatid, na siyang pumatay sa kanila, at sa mga lalake sa Sichem, na nagpalakas ng kaniyang mga kamay upang patayin ang kaniyang mga kapatid."
  },
  {
    "i": 6778,
    "b": 6,
    "c": 709,
    "r": 709,
    "o": 25,
    "t": "At binakayan siya ng mga lalake sa Sichem sa mga taluktok ng mga bundukin, at kanilang pinagnakawan yaong lahat na dumaan sa daang yaon na malapit sa kanila; at naibalita kay Abimelech."
  },
  {
    "i": 6779,
    "b": 6,
    "c": 709,
    "r": 709,
    "o": 26,
    "t": "At dumating si Gaal na anak ni Ebed na kasama ng kaniyang mga kapatid, at dumaan sa Sichem: at inilagak ng mga lalake sa Sichem ang kanilang tiwala sa kaniya."
  },
  {
    "i": 6780,
    "b": 6,
    "c": 709,
    "r": 709,
    "o": 27,
    "t": "At sila'y lumabas sa bukid, at namitas sa kanilang mga ubasan, at pinisa, at nagpapista, at napasa bahay ng kanilang dios, at nagkainan at naginuman, at sinumpa si Abimelech."
  },
  {
    "i": 6781,
    "b": 6,
    "c": 709,
    "r": 709,
    "o": 28,
    "t": "At sinabi ni Gaal na anak ni Ebed, Sino si Abimelech at sino si Sichem, upang, aming paglingkuran siya? hindi ba siya ang anak ni Jerobaal? at si Zebul ay kaniyang pinuno? Maglingkod kayo sa mga lalake ni Hamor na ama ni Sichem: nguni't bakit kami maglilingkod sa kaniya?"
  },
  {
    "i": 6782,
    "b": 6,
    "c": 709,
    "r": 709,
    "o": 29,
    "t": "At kahi manawari ang bayang ito'y mapasa ilalim ng aking kamay. Kung magkagayo'y aking hahalinhan si Abimelech. At kaniyang sinabi kay Abimelech, Dagdagan mo ang iyong kawal at lumabas ka."
  },
  {
    "i": 6783,
    "b": 6,
    "c": 709,
    "r": 709,
    "o": 30,
    "t": "At nang marinig ni Zebul na puno ng bayan ang mga salita ni Gaal na anak ni Ebed, ay nagalab ang kaniyang galit."
  },
  {
    "i": 6784,
    "b": 6,
    "c": 709,
    "r": 709,
    "o": 31,
    "t": "At lihim na nagsugo siya ng mga sugo kay Abimelech, na nagsabi, Narito, si Gaal na anak ni Ebed at ang kaniyang mga kapatid ay naparoon sa Sichem; at, narito, kanilang pinilit ang bayan laban sa iyo."
  },
  {
    "i": 6785,
    "b": 6,
    "c": 709,
    "r": 709,
    "o": 32,
    "t": "Ngayon nga'y bumangon ka sa gabi, ikaw at ang bayan na kasama mo, at bakayan mo sa bukid:"
  },
  {
    "i": 6786,
    "b": 6,
    "c": 709,
    "r": 709,
    "o": 33,
    "t": "At mangyayari, na sa kinaumagahan, pagsikat ng araw, ay babangon kang maaga, at isasalakay mo ang bayan: at, narito, pagka siya at ang bayan na kasama niya ay lumabas laban sa iyo, ay magagawa mo nga sa kanila ang magalingin mo."
  },
  {
    "i": 6787,
    "b": 6,
    "c": 709,
    "r": 709,
    "o": 34,
    "t": "At bumangon si Abimelech, at ang buong bayan na kasama niya, sa kinagabihan at sinalakay nila ang Sichem, na sila'y apat na pulutong."
  },
  {
    "i": 6788,
    "b": 6,
    "c": 709,
    "r": 709,
    "o": 35,
    "t": "At lumabas si Gaal na anak ni Ebed, at tumayo sa pasukan ng pintuang-bayan; at si Abimelech ay bumangon sa pagbakay at ang bayan na kasama niya."
  },
  {
    "i": 6789,
    "b": 6,
    "c": 709,
    "r": 709,
    "o": 36,
    "t": "At nang makita ni Gaal ang bayan, ay kaniyang sinabi kay Zebul, Narito, bumababa ang bayan mula sa taluktuk ng mga bundok. At sinabi ni Zebul sa kaniya, Iyong nakikita'y mga lilim ng mga bundukin, na parang mga lalake."
  },
  {
    "i": 6790,
    "b": 6,
    "c": 709,
    "r": 709,
    "o": 37,
    "t": "At nagsalita uli si Gaal, at nagsabi, Tignan mo, bumababa ang bayan sa kalagitnaan ng lupain, at isang pulutung ay dumarating sa daan ng encina ng Meonenim."
  },
  {
    "i": 6791,
    "b": 6,
    "c": 709,
    "r": 709,
    "o": 38,
    "t": "Nang magkagayo'y sinabi ni Zebul sa kaniya, Saan nandoon ngayon ang iyong bibig, na iyong ipinagsabi, Sino si Abimelech upang tayo'y maglingkod sa kaniya? hindi ba ito ang bayan na iyong niwalan ng kabuluhan? lumabas ka ngayon at lumaban sa kanila."
  },
  {
    "i": 6792,
    "b": 6,
    "c": 709,
    "r": 709,
    "o": 39,
    "t": "At lumabas si Gaal sa harap ng mga lalake sa Sichem, at lumaban kay Abimelech."
  },
  {
    "i": 6793,
    "b": 6,
    "c": 709,
    "r": 709,
    "o": 40,
    "t": "At hinabol ni Abimelech siya, at siya'y tumakas sa harap niya, at nabuwal ang maraming sugatan hanggang sa pasukan ng pintuang-bayan."
  },
  {
    "i": 6794,
    "b": 6,
    "c": 709,
    "r": 709,
    "o": 41,
    "t": "At si Abimelech ay tumahan sa Aruma: at pinalayas ni Zebul si Gaal at ang kaniyang mga kapatid, upang sila'y huwag tumahan sa Sichem."
  },
  {
    "i": 6795,
    "b": 6,
    "c": 709,
    "r": 709,
    "o": 42,
    "t": "At nangyari nang kinaumagahan, na ang baya'y lumabas sa parang; at kanilang isinaysay kay Abimelech."
  },
  {
    "i": 6796,
    "b": 6,
    "c": 709,
    "r": 709,
    "o": 43,
    "t": "At kaniyang kinuha ang bayan, at binahagi niya ng tatlong pulutong, at bumakay sa parang; at siya'y tumingin, at narito, ang bayan ay lumabas sa kabayanan; at siya'y bumangon laban sa kanila, at sila'y sinaktan niya."
  },
  {
    "i": 6797,
    "b": 6,
    "c": 709,
    "r": 709,
    "o": 44,
    "t": "At si Abimelech at ang mga pulutong na kasama niya ay nagsidaluhong at nagsitayo sa pasukan ng pintuan ng bayan: at ang dalawang pulutong ay nagsidaluhong doon sa lahat ng nasa bukid, at sila'y sinaktan nila."
  },
  {
    "i": 6798,
    "b": 6,
    "c": 709,
    "r": 709,
    "o": 45,
    "t": "At lumaban si Abimelech sa bayan nang buong araw na yaon; at sinakop ang bayan, at pinatay ang bayan na nasa loob niyaon: at iginiba ang kabayanan at hinasikan ng asin."
  },
  {
    "i": 6799,
    "b": 6,
    "c": 709,
    "r": 709,
    "o": 46,
    "t": "At nang mabalitaan yaon ng lahat ng mga lalake sa moog ng Sichem, ay pumasok sila sa kuta ng bahay ng El-berith."
  }
]
