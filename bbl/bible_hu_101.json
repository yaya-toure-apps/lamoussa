[
  {
    "i": 10100,
    "b": 11,
    "c": 1220,
    "r": 1220,
    "o": 1,
    "t": "És lőn azokban a napokban, hogy Ezékiás halálos beteg lett. És elméne hozzá Izajás próféta, Ámócnak fia, és monda néki: Ezt mondja az Úr: Rendeld el házadat, mert meghalsz és meg nem élsz."
  },
  {
    "i": 10101,
    "b": 11,
    "c": 1220,
    "r": 1220,
    "o": 2,
    "t": "Akkor arccal a fal felé fordult Ezékiás, és könyörgött az Úrhoz,"
  },
  {
    "i": 10102,
    "b": 11,
    "c": 1220,
    "r": 1220,
    "o": 3,
    "t": "És monda: Óh Uram, emlékezzél meg, kérlek, hogy én teljes szívvel és hűséggel jártam előtted, és azt cselekedtem, a mi kedves a te szemeid előtt. És igen keservesen sírt Ezékiás."
  },
  {
    "i": 10103,
    "b": 11,
    "c": 1220,
    "r": 1220,
    "o": 4,
    "t": "És mielőtt Izajás középső udvarba ért volna, szóla az Úr Izajásnak, mondván:"
  },
  {
    "i": 10104,
    "b": 11,
    "c": 1220,
    "r": 1220,
    "o": 5,
    "t": "Menj vissza, és mondd meg Ezékiásnak, népem fejedelmének: Ezt mondja az Úr, Dávidnak, a te atyádnak Istene: Meghallgattam a te imádságodat, láttam a te könnyeidet; ímé, meggyógyítlak téged; harmadnapra felmégy az Úr házába."
  },
  {
    "i": 10105,
    "b": 11,
    "c": 1220,
    "r": 1220,
    "o": 6,
    "t": "És meghosszabbítom a te napjaidat tizenöt esztendővel; és megszabadítlak téged és e várost Assiria királyának kezéből, és oltalmazni fogom e várost, én érettem és Dávidért, az én szolgámért."
  },
  {
    "i": 10106,
    "b": 11,
    "c": 1220,
    "r": 1220,
    "o": 7,
    "t": "Akkor Izajás monda: Hozzatok egy csomó aszalt fügét. És hozának, és rátették a kelésre, és meggyógyult."
  },
  {
    "i": 10107,
    "b": 11,
    "c": 1220,
    "r": 1220,
    "o": 8,
    "t": "Ezékiás pedig monda Izajásnak: Micsoda jel az, hogy az Úr meggyógyít engem, és hogy harmadnapra felmégyek az Úr házába?"
  },
  {
    "i": 10108,
    "b": 11,
    "c": 1220,
    "r": 1220,
    "o": 9,
    "t": "És monda Izajás: Ez a jel néked az Úrtól, hogy az Úr megcselekszi ezt a dolgot, a melyet szólt: Előre menjen-é az árnyék tíz fokkal, vagy menjen-é vissza tíz fokkal?"
  },
  {
    "i": 10109,
    "b": 11,
    "c": 1220,
    "r": 1220,
    "o": 10,
    "t": "És felele Ezékiás: Könnyű az árnyéknak tíz fokkal előre menni; ne úgy legyen, hanem menjen vissza az árnyék tíz fokkal!"
  },
  {
    "i": 10110,
    "b": 11,
    "c": 1220,
    "r": 1220,
    "o": 11,
    "t": "Akkor Izajás próféta kiáltott az Úrhoz, és visszahozá az árnyékot a fokokon, a melyeken aláment vala az Áház óráján, tíz fokkal."
  },
  {
    "i": 10111,
    "b": 11,
    "c": 1220,
    "r": 1220,
    "o": 12,
    "t": "Abban az időben Merodák-Baladán, Baladánnak fia, Babilónia királya leveleket és ajándékot külde Ezékiásnak, mert hallotta, hogy Ezékiás beteg volt."
  },
  {
    "i": 10112,
    "b": 11,
    "c": 1220,
    "r": 1220,
    "o": 13,
    "t": "És örvendezett Ezékiás azoknak, és megmutatta nékik az ő drága házát, az ezüstöt, aranyat, illatszereket, a drága olajat, és az ő fegyvertárát és mindazt, a mi az ő kincsei között találtatott; nem volt semmi, a mit meg ne mutatott volna nékik Ezékiás az ő házában és egész birodalmában."
  },
  {
    "i": 10113,
    "b": 11,
    "c": 1220,
    "r": 1220,
    "o": 14,
    "t": "Akkor Izajás próféta elméne Ezékiás királyhoz, és monda néki: Mit beszéltek ezek az emberek? És honnan jöttek hozzád? És monda Ezékiás: Messze földről jöttek, Babilóniából."
  },
  {
    "i": 10114,
    "b": 11,
    "c": 1220,
    "r": 1220,
    "o": 15,
    "t": "Akkor monda: Mit láttak a te házadban? És felele Ezékiás: Mindent láttak, a mi az én házamban van; semmi sincs az én kincseim között, a mit meg ne mutattam volna nékik."
  },
  {
    "i": 10115,
    "b": 11,
    "c": 1220,
    "r": 1220,
    "o": 16,
    "t": "Akkor Izajás monda Ezékiásnak: Hallgasd meg az Úr szavát:"
  },
  {
    "i": 10116,
    "b": 11,
    "c": 1220,
    "r": 1220,
    "o": 17,
    "t": "Ímé, napok jőnek, a mikor mindaz, a mi a te házadban van, és a mit a te atyáid gyűjtöttek össze mind e mai napig, Babilóniába vitetik, semmi sem marad meg, azt mondja az Úr."
  },
  {
    "i": 10117,
    "b": 11,
    "c": 1220,
    "r": 1220,
    "o": 18,
    "t": "És a te fiaid közül, a kik tőled származnak, a kiket szülsz, fognak és udvarmesterekké lesznek Babilónia királyának palotájában."
  },
  {
    "i": 10118,
    "b": 11,
    "c": 1220,
    "r": 1220,
    "o": 19,
    "t": "Akkor monda Ezékiás Izajásnak: Jó az Úr szava, a melyet szóltál. És monda: Vajha béke és hűség lenne az én időmben!"
  },
  {
    "i": 10119,
    "b": 11,
    "c": 1220,
    "r": 1220,
    "o": 20,
    "t": "Ezékiásnak egyéb dolgai pedig és minden hősiessége, és a mint megcsinálta a tavat és a vízvezetéket, és bevezette a vizet a városba, nincsenek-é megírva a Júda királyainak krónika-könyvében?"
  },
  {
    "i": 10120,
    "b": 11,
    "c": 1220,
    "r": 1220,
    "o": 21,
    "t": "És elaluvék Ezékiás az ő atyáival, és uralkodék Manassé az ő fia ő helyette."
  },
  {
    "i": 10121,
    "b": 11,
    "c": 1221,
    "r": 1221,
    "o": 1,
    "t": "Tizenkét esztendős volt Manassé, mikor uralkodni kezdett, és ötvenöt esztendeig uralkodott Jeruzsálemben; az ő anyjának pedig Hefciba volt a neve."
  },
  {
    "i": 10122,
    "b": 11,
    "c": 1221,
    "r": 1221,
    "o": 2,
    "t": "És gonoszul cselekedett az Úr szemei előtt a pogányok útálatossága szerint, a kiket az Úr elűzött az Izráel fiai elől."
  },
  {
    "i": 10123,
    "b": 11,
    "c": 1221,
    "r": 1221,
    "o": 3,
    "t": "És újra megépítette a magaslatokat, a melyeket Ezékiás, az ő atyja lerontott, és oltárokat emelt a Baálnak, és csinált Aserát, a mint Akháb, Izráel királya cselekedett, és imádta az egész mennyei sereget, és szolgált azoknak."
  },
  {
    "i": 10124,
    "b": 11,
    "c": 1221,
    "r": 1221,
    "o": 4,
    "t": "Oltárokat is épített az Úr házában, a melyről azt mondta az Úr: Jeruzsálemben helyezem az én nevemet."
  },
  {
    "i": 10125,
    "b": 11,
    "c": 1221,
    "r": 1221,
    "o": 5,
    "t": "És oltárokat épített az egész mennyei seregnek az Úr háza mindkét pitvarában."
  },
  {
    "i": 10126,
    "b": 11,
    "c": 1221,
    "r": 1221,
    "o": 6,
    "t": "És átvitte az ő fiát a tűzön, és varázslást űzött, és jövendőmondókkal tartott, és sok holttidézőt és jövendőmondót alkalmazott, és igen sokat cselekedett, a mi gonosz az Úr szemei előtt, hogy őt felingerelje."
  },
  {
    "i": 10127,
    "b": 11,
    "c": 1221,
    "r": 1221,
    "o": 7,
    "t": "És Asera faragott képét, a melyet csináltatott, odahelyezte abba a házba, a melyről az Úr azt mondotta volt Dávidnak és Salamonnak, az ő fiának: Ebben a házban és Jeruzsálemben, a melyet kiválasztottam Izráel minden törzsei közül, helyezem az én nevemet mind örökké."
  },
  {
    "i": 10128,
    "b": 11,
    "c": 1221,
    "r": 1221,
    "o": 8,
    "t": "És nem távolítom el többé az Izráel lábát a földről, a melyet adtam az ő atyáiknak, ha csak vigyáznak arra, hogy megcselekedjék mind a szerint, a mit én parancsoltam nékik, az egész törvény szerint, a melyet Mózes, az én szolgám parancsolt nékik."
  },
  {
    "i": 10129,
    "b": 11,
    "c": 1221,
    "r": 1221,
    "o": 9,
    "t": "De nem hallgattak ők, hanem Manassé elámította őket, hogy még gonoszabbat cselekedjenek a pogányoknál, a kiket az Úr kipusztított az Izráel fiai elől."
  },
  {
    "i": 10130,
    "b": 11,
    "c": 1221,
    "r": 1221,
    "o": 10,
    "t": "Akkor szólt az Úr Manassénak és a népnek az ő szolgái, a próféták által, mondván:"
  },
  {
    "i": 10131,
    "b": 11,
    "c": 1221,
    "r": 1221,
    "o": 11,
    "t": "Mivelhogy Manassé, Júda királya elkövette ezeket az útálatosságokat, gonoszabbul cselekedett mindennél, a mit az Amoréusok, a kik előtte voltak, cselekedtek, és Júdát is bűnbe vitte az ő bálványaival:"
  },
  {
    "i": 10132,
    "b": 11,
    "c": 1221,
    "r": 1221,
    "o": 12,
    "t": "Ezért azt mondja az Úr, Izráel Istene: Ímé, veszedelmet hozok Jeruzsálemre és Júdára, úgy hogy mindenkinek, a ki hallja, belecsendül mind a két füle."
  },
  {
    "i": 10133,
    "b": 11,
    "c": 1221,
    "r": 1221,
    "o": 13,
    "t": "És kifeszítem Jeruzsálemre a Samariának zsinórját és az Akháb házának mérőónját, és kitörlöm Jeruzsálemet, mint a mint kitörlik a tálat, és kitörlik és lefelé fordítják."
  },
  {
    "i": 10134,
    "b": 11,
    "c": 1221,
    "r": 1221,
    "o": 14,
    "t": "És elvetem az én örökségem maradékát, és adom őket az ő ellenségeik kezébe, és zsákmány és ragadomány lesznek minden ellenségük előtt,"
  },
  {
    "i": 10135,
    "b": 11,
    "c": 1221,
    "r": 1221,
    "o": 15,
    "t": "Mivelhogy cselekedték azt, a mi gonosz az én szemeim előtt, és ingerlék engem attól a naptól fogva, a melyen kijöttek az ő atyáik Égyiptomból, mind e mai napig."
  },
  {
    "i": 10136,
    "b": 11,
    "c": 1221,
    "r": 1221,
    "o": 16,
    "t": "Sőt ártatlan vért is ontott Manassé igen sokat, úgy hogy betöltötte Jeruzsálemet egyik végétől a másikig, azonkívül is a bűneivel, a melyekkel vétkeztette Júdát, gonoszul cselekedvén az Úr szemei előtt."
  },
  {
    "i": 10137,
    "b": 11,
    "c": 1221,
    "r": 1221,
    "o": 17,
    "t": "Manassénak egyéb dolgai pedig, és mind a mit cselekedett, és az ő bűne, a melylyel vétkezett, nincsenek-é megírva a Júda királyainak krónika-könyvében?"
  },
  {
    "i": 10138,
    "b": 11,
    "c": 1221,
    "r": 1221,
    "o": 18,
    "t": "És elaluvék Manassé az ő atyáival, és eltemetteték az ő házának kertjében, az Uzza kertjében; és uralkodék Ámon, az ő fia ő helyette."
  },
  {
    "i": 10139,
    "b": 11,
    "c": 1221,
    "r": 1221,
    "o": 19,
    "t": "Huszonkét esztendős volt Ámon, mikor uralkodni kezdett, és két esztendeig uralkodott Jeruzsálemben; az ő anyjának pedig Mesullémet volt a neve, a Harhás leánya, a Jotbából való."
  },
  {
    "i": 10140,
    "b": 11,
    "c": 1221,
    "r": 1221,
    "o": 20,
    "t": "És gonoszul cselekedett az Úr szemei előtt, a mint Manassé, az ő atyja cselekedett."
  },
  {
    "i": 10141,
    "b": 11,
    "c": 1221,
    "r": 1221,
    "o": 21,
    "t": "És járt mind azon az úton, a melyen az ő atyja járt vala, és szolgált a bálványoknak, a melyeknek az ő atyja szolgált vala, és imádta azokat."
  },
  {
    "i": 10142,
    "b": 11,
    "c": 1221,
    "r": 1221,
    "o": 22,
    "t": "És elhagyta az Urat, az ő atyáinak Istenét, és nem járt az Úr útján."
  },
  {
    "i": 10143,
    "b": 11,
    "c": 1221,
    "r": 1221,
    "o": 23,
    "t": "Ámonnak szolgái pedig összeesküvést szőttek ellene, és megölték a királyt az ő házában."
  },
  {
    "i": 10144,
    "b": 11,
    "c": 1221,
    "r": 1221,
    "o": 24,
    "t": "De a föld népe levágta mindazokat, a kik összeesküvést szőttek Ámon király ellen, és királylyá tette a föld népe Jósiást, az ő fiát ő helyette."
  },
  {
    "i": 10145,
    "b": 11,
    "c": 1221,
    "r": 1221,
    "o": 25,
    "t": "Ámonnak egyéb dolgai pedig, a melyeket cselekedett, nincsenek-é megírva a Júda királyainak krónika-könyvében?"
  },
  {
    "i": 10146,
    "b": 11,
    "c": 1221,
    "r": 1221,
    "o": 26,
    "t": "És eltemetteték az ő sírjába, az Uzza kertjébe; és uralkodék Jósiás, az ő fia ő helyette."
  },
  {
    "i": 10147,
    "b": 11,
    "c": 1222,
    "r": 1222,
    "o": 1,
    "t": "Nyolcz esztendős volt Jósiás, mikor uralkodni kezdett, és harminczegy esztendeig uralkodott Jeruzsálemben; az ő anyjának pedig Jedida volt a neve, az Adaja leánya, a Boczkatból való."
  },
  {
    "i": 10148,
    "b": 11,
    "c": 1222,
    "r": 1222,
    "o": 2,
    "t": "És kedves dolgot cselekedett az Úr szemei előtt, és járt az ő atyjának, Dávidnak minden útján, és nem tért el sem jobbra, sem balra."
  },
  {
    "i": 10149,
    "b": 11,
    "c": 1222,
    "r": 1222,
    "o": 3,
    "t": "És lőn Jósiás királynak tizennyolczadik esztendejében, hogy a király elküldte Sáfánt, a kancellárt, Azáliás fiának, Mésullámnak fiát az Úr házába, mondván:"
  },
  {
    "i": 10150,
    "b": 11,
    "c": 1222,
    "r": 1222,
    "o": 4,
    "t": "Menj fel Hilkiás főpaphoz, hogy számba vegye a pénzt, a melyet behoztak az Úr házába, a melyet az őrzők gyűjtöttek a néptől."
  },
  {
    "i": 10151,
    "b": 11,
    "c": 1222,
    "r": 1222,
    "o": 5,
    "t": "És adják azt a munkavezetők kezébe, a kik az Úr házában vannak, hogy kiadják azt az Úr házának megjavítására."
  },
  {
    "i": 10152,
    "b": 11,
    "c": 1222,
    "r": 1222,
    "o": 6,
    "t": "Az ácsoknak, építőknek és kőmíveseknek és hogy vegyenek fákat és faragott köveket, a ház megjavítására."
  },
  {
    "i": 10153,
    "b": 11,
    "c": 1222,
    "r": 1222,
    "o": 7,
    "t": "De ne számoljanak el velök a pénzzel, a mely az ő kezükbe adatott, mert hűséggel munkálkodnak."
  },
  {
    "i": 10154,
    "b": 11,
    "c": 1222,
    "r": 1222,
    "o": 8,
    "t": "Akkor szólt Hilkiás főpap Sáfán kancellárnak: A törvénykönyvet megtaláltam az Úr házában! És adá Hilkiás a könyvet Sáfánnak, és az elolvasá azt."
  },
  {
    "i": 10155,
    "b": 11,
    "c": 1222,
    "r": 1222,
    "o": 9,
    "t": "És elméne Sáfán kancellár a királyhoz, és választ hozott a királynak, és monda: A te szolgáid számba vették a pénzt, a mely az Úr házában találtatott, és adták a munkavezetők kezébe, a kik az Úr házában vannak."
  },
  {
    "i": 10156,
    "b": 11,
    "c": 1222,
    "r": 1222,
    "o": 10,
    "t": "És jelenté Sáfán kancellár a királynak, mondván: Egy könyvet adott nékem Hilkiás pap. És elolvasá Sáfán a király előtt."
  },
  {
    "i": 10157,
    "b": 11,
    "c": 1222,
    "r": 1222,
    "o": 11,
    "t": "És mikor meghallotta a király a törvénykönyv beszédeit, megszaggatá az ő ruháit."
  },
  {
    "i": 10158,
    "b": 11,
    "c": 1222,
    "r": 1222,
    "o": 12,
    "t": "És parancsola a király Hilkiás papnak és Ahikámnak, Sáfán fiának, és Akbornak, Mikája fiának, és Sáfán kancellárnak, és Asájának, a király szolgájának, mondván:"
  },
  {
    "i": 10159,
    "b": 11,
    "c": 1222,
    "r": 1222,
    "o": 13,
    "t": "Menjetek el, kérdezzétek meg az Urat érettem és e népért, és egész Júdáért e talált könyv beszéde felől; mert nagy az Úrnak haragja, a mely felgyulladt ellenünk, mivelhogy nem hallgattak a mi atyáink e könyv beszédeire, hogy mind a szerint cselekedjenek, a mint meg van írva benne."
  },
  {
    "i": 10160,
    "b": 11,
    "c": 1222,
    "r": 1222,
    "o": 14,
    "t": "Elméne azért Hilkiás pap és Ahikám, Akbor, Sáfán és Asája Hulda prófétanőhöz, a Sellúm feleségéhez (a ki a Hárhás fiának Tikvának fia volt, a ruhák őrizőjének), a ki Jeruzsálemben lakott a második kerületben, és beszéltek vele."
  },
  {
    "i": 10161,
    "b": 11,
    "c": 1222,
    "r": 1222,
    "o": 15,
    "t": "És az monda nékik: Ezt mondja az Úr, Izráel Istene: Mondjátok meg annak az embernek, a ki titeket én hozzám küldött:"
  },
  {
    "i": 10162,
    "b": 11,
    "c": 1222,
    "r": 1222,
    "o": 16,
    "t": "Ezt mondja az Úr: Ímé, veszedelmet hozok erre a helyre és annak lakosaira, mind a szerint, a mint meg van írva abban a könyvben, a melyet olvasott Júda királya."
  },
  {
    "i": 10163,
    "b": 11,
    "c": 1222,
    "r": 1222,
    "o": 17,
    "t": "Mivelhogy elhagytak engem, és idegen isteneknek áldoztak, hogy engem ingereljenek minden ő cselekedetökkel, felgerjedt az én haragom e hely ellen, és el nem aluszik."
  },
  {
    "i": 10164,
    "b": 11,
    "c": 1222,
    "r": 1222,
    "o": 18,
    "t": "Júda királyának pedig, a ki titeket elküldött, hogy megkérdezzétek az Urat, ezt mondjátok: Ezt mondja az Úr, Izráel Istene: A beszédeket, a melyeket hallottál,"
  },
  {
    "i": 10165,
    "b": 11,
    "c": 1222,
    "r": 1222,
    "o": 19,
    "t": "Mivelhogy meglágyult a te szíved, és megaláztad magadat az Úr előtt, mikor meghallottad, a mit e hely és lakosai felől szólottam, hogy pusztasággá és átokká lesznek, és megszaggattad a ruháidat és sírtál előttem, én is meghallgattalak téged, azt mondja az Úr."
  },
  {
    "i": 10166,
    "b": 11,
    "c": 1222,
    "r": 1222,
    "o": 20,
    "t": "Azért ímé, én egybegyűjtelek téged a te atyáidhoz, és békességben takartatol el a te sírodba, és nem látják a te szemeid mind azt a veszedelmet, a melyet e helyre hozok. És visszavittek a királynak a választ."
  },
  {
    "i": 10167,
    "b": 11,
    "c": 1223,
    "r": 1223,
    "o": 1,
    "t": "Akkor elkülde a király, és egybegyűjtötte magához Júda és Jeruzsálem minden véneit."
  },
  {
    "i": 10168,
    "b": 11,
    "c": 1223,
    "r": 1223,
    "o": 2,
    "t": "És felméne a király az Úr házába, és vele együtt Júda minden embere és Jeruzsálem minden lakosa, a papok, próféták és az egész nép kicsinytől fogva nagyig, és felolvasta előttök mindazokat a beszédeket, a melyek a szövetség könyvében megírattak, a mely az Úr házában találtatott."
  },
  {
    "i": 10169,
    "b": 11,
    "c": 1223,
    "r": 1223,
    "o": 3,
    "t": "És megálla a király az oszlop mellett, és szövetséget kötött az Úr előtt, hogy követi az Urat, és megtartja az ő parancsolatait, bizonyságait és rendeléseit teljes szívéből és teljes lelkéből, hogy megerősítse e szövetség beszédeit, a melyek meg vannak írva abban a könyvben; és az egész nép odaálla a szövetséghez."
  },
  {
    "i": 10170,
    "b": 11,
    "c": 1223,
    "r": 1223,
    "o": 4,
    "t": "És megparancsolta a király Hilkiás főpapnak és a másodpapoknak és az ajtóőröknek, hogy hordjanak ki az Úr templomából minden edényt, a melyet a Baálnak és Aserának és a mennyei seregnek csináltak, és megégette azokat Jeruzsálemen kívül, a Kidron mezején, és elvitte azoknak porát Béthelbe."
  },
  {
    "i": 10171,
    "b": 11,
    "c": 1223,
    "r": 1223,
    "o": 5,
    "t": "És elvetette a bálványos papokat, a kiket Júda királyai rendeltek vala, hogy áldozzanak a magaslatokon Júda városaiban és Jeruzsálem körül, és a kik a Baálnak, a napnak, a holdnak, a csillagképeknek és az egész mennyei seregnek áldoztak."
  },
  {
    "i": 10172,
    "b": 11,
    "c": 1223,
    "r": 1223,
    "o": 6,
    "t": "És kivitte Aserát az Úr házából Jeruzsálemen kívül a Kidron völgyébe, és megégette azt a Kidron völgyében, és porrá zúzta, és szórta annak porát a köznép sírhelyére."
  },
  {
    "i": 10173,
    "b": 11,
    "c": 1223,
    "r": 1223,
    "o": 7,
    "t": "És lerontotta a paráznák házait, a melyek az Úr házában valának, a hol az asszonyok sátrakat szőttek Aserának."
  },
  {
    "i": 10174,
    "b": 11,
    "c": 1223,
    "r": 1223,
    "o": 8,
    "t": "És előhozta a papokat Júda minden városaiból, és megfertőztette a magaslatokat, a hol áldoztak a papok Gebától Beersebáig, és lerontotta a kapu magaslatait, a melyek a városkapunál valának, Jósuénak, a város főemberének kapujánál, a bal felől, a mint valaki bemegy a városkapun."
  },
  {
    "i": 10175,
    "b": 11,
    "c": 1223,
    "r": 1223,
    "o": 9,
    "t": "Mindazáltal a magaslatok papjai nem áldoztak az Úr oltárán Jeruzsálemben, hanem kovásztalan kenyeret ettek az ő atyjafiaival."
  },
  {
    "i": 10176,
    "b": 11,
    "c": 1223,
    "r": 1223,
    "o": 10,
    "t": "És megfertőztette a Tófetet, a mely Ben-Hinnom völgyében vala, hogy senki se vihesse át többé az ő fiát, vagy leányát a tűzön a Molok tiszteletére."
  },
  {
    "i": 10177,
    "b": 11,
    "c": 1223,
    "r": 1223,
    "o": 11,
    "t": "És eltávolította a lovakat, a melyeket Júda királyai szenteltek a napnak az Úr házának bejáratánál, Netán-Melek udvarmesternek szobájánál, a mely a bővítményben vala, és a nap szekerét elégette tűzzel."
  },
  {
    "i": 10178,
    "b": 11,
    "c": 1223,
    "r": 1223,
    "o": 12,
    "t": "És a király lerontotta az oltárokat, a melyek a ház tetején valának, a melyeket Júda királyai csináltak, és a melyeket Manassé csinált az Úr házának mindkét pitvarában, és összezúzta azokat onnan, és azoknak porát a Kidron völgyébe szórta."
  },
  {
    "i": 10179,
    "b": 11,
    "c": 1223,
    "r": 1223,
    "o": 13,
    "t": "És megfertőztette a magaslatokat, a melyek Jeruzsálemmel szemben valának, a melyek a veszedelem hegyének jobb oldalán valának, a melyeket Salamon, Izráel királya épített vala Astárótnak, a Sidóniak undokságának, és Kémósnak, a Moábiták undokságának, és Milkomnak, az Ammoniták útálatosságának."
  },
  {
    "i": 10180,
    "b": 11,
    "c": 1223,
    "r": 1223,
    "o": 14,
    "t": "És lerontotta a bálványoszlopokat, kivágta a szent ligeteket, és betöltötte a helyüket emberi csontokkal."
  },
  {
    "i": 10181,
    "b": 11,
    "c": 1223,
    "r": 1223,
    "o": 15,
    "t": "Az oltárt is, amely Béthelben volt, azt a magaslatot, amelyet Jeroboám, Nébát fia épített, aki bűnbe vitte Izráelt, lerontotta azt is, és a magaslatot, és elégette a szent ligetet, a köveit pedig összezúzta, porrá törve."
  },
  {
    "i": 10182,
    "b": 11,
    "c": 1223,
    "r": 1223,
    "o": 16,
    "t": "Jósiás megfordult, és meglátta a sírokat, amelyek ott voltak a hegyen, és elküldött, hogy hozzák ki a csontokat a sírokból, és elégette azokat az oltáron, és így tisztátalanná tette azt, beteljesítve az Úr szavát, amelyet Isten embere jövendölt, amikor Jeroboám ott állt az oltárnál az ünnepen. És megfordulva, Jósiás rátekintett Isten emberének sírjára, aki megmondta ezeket a dolgokat."
  },
  {
    "i": 10183,
    "b": 11,
    "c": 1223,
    "r": 1223,
    "o": 17,
    "t": "És megkérdezte: „Mi ez a síremlék, amelyet látok?” A város férfiai pedig azt mondták neki: „Ez Isten emberének a sírja, aki Júdából jött, és megmondta ezeket a dolgokat, amelyeket te cselekedtél az oltárral szemben.”"
  },
  {
    "i": 10184,
    "b": 11,
    "c": 1223,
    "r": 1223,
    "o": 18,
    "t": "És azt mondta: „Hagyjátok őt békén, senki se mozdítsa meg a csontjait.” Így békén hagyták a csontjait a próféta csontjaival együtt, aki Samáriából való volt."
  },
  {
    "i": 10185,
    "b": 11,
    "c": 1223,
    "r": 1223,
    "o": 19,
    "t": "Jósiás eltávolított minden magaslati templomot is, amelyek Samária városaiban voltak, és amelyeket Izráel királyai építettek az Úr haragjára, és úgy cselekedett velük, ahogyan Béthelben cselekedett."
  },
  {
    "i": 10186,
    "b": 11,
    "c": 1223,
    "r": 1223,
    "o": 20,
    "t": "És megölte mind a magaslatok papjait, akik ott voltak, az oltárokon, és égetett emberi csontokat azokon, és visszatért Jeruzsálembe."
  },
  {
    "i": 10187,
    "b": 11,
    "c": 1223,
    "r": 1223,
    "o": 21,
    "t": "És a király megparancsolta az egész népnek: „Üljétek meg a pászkát az Úrnak, a ti Isteneteknek, úgy, ahogyan meg van írva e szövetség könyvében.”"
  },
  {
    "i": 10188,
    "b": 11,
    "c": 1223,
    "r": 1223,
    "o": 22,
    "t": "Nem ültek még ilyen pászkát a bírák napjai óta, akik uralkodtak Izráel felett, és Izráel királyainak és Júda királyainak egész idejében sem."
  },
  {
    "i": 10189,
    "b": 11,
    "c": 1223,
    "r": 1223,
    "o": 23,
    "t": "Csak Jósiás király tizennyolcadik évében ülték meg ezt a pászkát az Úrnak Jeruzsálemben."
  },
  {
    "i": 10190,
    "b": 11,
    "c": 1223,
    "r": 1223,
    "o": 24,
    "t": "Továbbá, a szellemidézőket és a jövendőmondókat, a házuk isteneit és a bálványokat, és minden utálatosságot, amelyet Júdában és Jeruzsálemben láttak, Jósiás eltávolította, beteljesítve a törvény szavait, amelyek abban a könyvben voltak megírva, amelyet Hilkijjáhu pap talált az Úr templomában."
  },
  {
    "i": 10191,
    "b": 11,
    "c": 1223,
    "r": 1223,
    "o": 25,
    "t": "Nem volt előtte olyan király, aki hozzá hasonlóan teljes szívéből, teljes lelkéből és teljes erejéből az Úrhoz tért volna Mózes egész törvénye szerint, és utána sem támadt hozzá hasonló."
  },
  {
    "i": 10192,
    "b": 11,
    "c": 1223,
    "r": 1223,
    "o": 26,
    "t": "Mindazonáltal az Úr nem fordult el nagy haragjának hevétől, amely Júda ellen gyulladt Manassé minden bosszúságáért, amellyel őt bosszantotta."
  },
  {
    "i": 10193,
    "b": 11,
    "c": 1223,
    "r": 1223,
    "o": 27,
    "t": "És azt mondta az Úr: „Júdát is eltávolítom színem elől, ahogyan eltávolítottam Izráelt, és elvetem ezt a várost, amelyet kiválasztottam, Jeruzsálemet, és a templomot, amelyről azt mondtam: Ott lesz az én nevem.”"
  },
  {
    "i": 10194,
    "b": 11,
    "c": 1223,
    "r": 1223,
    "o": 28,
    "t": "Jósiásnak egyéb dolgai és minden cselekedetei pedig meg vannak-é írva Júda királyainak krónikáskönyvében?"
  },
  {
    "i": 10195,
    "b": 11,
    "c": 1223,
    "r": 1223,
    "o": 29,
    "t": "Az ő idejében Nékó fáraó, Egyiptom királya felvonult Asszíria királya ellen az Eufrátesz folyóhoz. Jósiás király pedig eléje ment, de Nékó megölte őt Megiddóban, amikor szembeszállt vele."
  },
  {
    "i": 10196,
    "b": 11,
    "c": 1223,
    "r": 1223,
    "o": 30,
    "t": "És szolgái szekéren elszállították a holttestét Megiddóból, Jeruzsálembe vitték, és eltemették a sírjába. És a föld népe fogta Joáház királyt, Jósiás fiát, és felkenték, és királlyá tették apja helyett."
  },
  {
    "i": 10197,
    "b": 11,
    "c": 1223,
    "r": 1223,
    "o": 31,
    "t": "Joáház huszonhárom éves volt, amikor uralkodni kezdett, és három hónapig uralkodott Jeruzsálemben; anyjának Hamutál volt a neve, Jirmejáhu lánya, Libnából való."
  },
  {
    "i": 10198,
    "b": 11,
    "c": 1223,
    "r": 1223,
    "o": 32,
    "t": "És azt tette, ami gonosz az Úr szemében, ahogyan az atyái tették."
  },
  {
    "i": 10199,
    "b": 11,
    "c": 1223,
    "r": 1223,
    "o": 33,
    "t": "És Nékó fáraó foglyul ejtette őt Riblában, Hamát földjén, hogy ne uralkodhasson Jeruzsálemben, és kivetett a földre száz talentum ezüstöt és egy talentum aranyat."
  }
]
