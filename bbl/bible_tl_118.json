[
  {
    "i": 11800,
    "b": 13,
    "c": 1429,
    "r": 1429,
    "o": 8,
    "t": "Kaya't ang pagiinit ng Panginoon ay dumating sa Juda at Jerusalem, at ibinigay niya sila upang hamakin saa't saan man, upang maging katigilan, at kasutsutan, gaya ng inyong nakikita ng inyong mga mata."
  },
  {
    "i": 11801,
    "b": 13,
    "c": 1429,
    "r": 1429,
    "o": 9,
    "t": "Sapagka't narito, ang ating mga magulang ay nangabuwal sa pamamagitan ng tabak, at ang ating mga anak na lalake at babae at ang ating mga asawa ay nangasa pagkabihag dahil dito."
  },
  {
    "i": 11802,
    "b": 13,
    "c": 1429,
    "r": 1429,
    "o": 10,
    "t": "Nasa akin ngang puso na makipagtipan sa Panginoon, sa Dios ng Israel, upang ang kaniyang malaking galit ay maalis sa atin."
  },
  {
    "i": 11803,
    "b": 13,
    "c": 1429,
    "r": 1429,
    "o": 11,
    "t": "Mga anak ko, huwag kayong mangagpabaya: sapagka't pinili kayo ng Panginoon upang magsitayo sa harap niya, upang magsipangasiwa sa kaniya, at kayo'y maging kaniyang mga tagapangasiwa, at mangagsunog kayo ng kamangyan."
  },
  {
    "i": 11804,
    "b": 13,
    "c": 1429,
    "r": 1429,
    "o": 12,
    "t": "Nang magkagayo'y nagsitindig ang mga Levita, si Mahath na anak ni Amasai, at si Joel na anak ni Azarias sa mga anak ng mga Coathita: at sa mga anak ni Merari, si Cis na anak ni Abdi, at si Azarias na anak ni Jehaleleel: at sa mga Gersonita, si Joah na anak ni Zimma, at si Eden na anak ni Joah:"
  },
  {
    "i": 11805,
    "b": 13,
    "c": 1429,
    "r": 1429,
    "o": 13,
    "t": "At sa mga anak ni Elisaphan, si Simri, at si Jehiel: at sa mga anak ni Asaph, si Zacharias at si Mathanias:"
  },
  {
    "i": 11806,
    "b": 13,
    "c": 1429,
    "r": 1429,
    "o": 14,
    "t": "At sa mga anak ni Heman, si Jehiel at si Simi: at sa mga anak ni Jeduthun, si Semeias at si Uzziel."
  },
  {
    "i": 11807,
    "b": 13,
    "c": 1429,
    "r": 1429,
    "o": 15,
    "t": "At pinisan nila ang kanilang mga kapatid, at nangagpakabanal, at nagsipasok ayon sa utos ng hari sa pamamagitan ng mga salita ng Panginoon, upang linisin ang bahay ng Panginoon."
  },
  {
    "i": 11808,
    "b": 13,
    "c": 1429,
    "r": 1429,
    "o": 16,
    "t": "At ang mga saserdote ay nagsipasok sa pinakaloob ng bahay ng Panginoon, upang linisin, at inilabas ang lahat na dumi na kanilang nasumpungan sa templo ng Panginoon. At kinuha ng mga Levita upang ilabas sa batis ng Cedron."
  },
  {
    "i": 11809,
    "b": 13,
    "c": 1429,
    "r": 1429,
    "o": 17,
    "t": "Sila nga'y nagpasimula na mangagpakabanal nang unang araw ng unang buwan, at nang ikawalong araw ng buwan ay nagsiparoon sila sa portiko ng Panginoon; at kanilang itinalaga ang bahay ng Panginoon sa walong araw; at sa ikalabing anim na araw ng unang buwan ay kanilang niwakasan."
  },
  {
    "i": 11810,
    "b": 13,
    "c": 1429,
    "r": 1429,
    "o": 18,
    "t": "Nang magkagayo'y kanilang pinasok si Ezechias na hari, sa loob ng palasio, at kanilang sinabi, Aming nilinis ang buong bahay ng Panginoon, at ang dambana ng handog na susunugin, pati ng lahat na kasangkapan niyaon, at ang dulang ng tinapay na handog, pati ng lahat na kasangkapan niyaon."
  },
  {
    "i": 11811,
    "b": 13,
    "c": 1429,
    "r": 1429,
    "o": 19,
    "t": "Bukod dito'y lahat na kasangkapan, na inihagis ng haring Achaz sa kaniyang paghahari, nang siya'y sumalangsang, aming inihanda at itinalaga, at, narito, nangasa harap ng dambana ng Panginoon."
  },
  {
    "i": 11812,
    "b": 13,
    "c": 1429,
    "r": 1429,
    "o": 20,
    "t": "Nang magkagayo'y si Ezechias na hari ay bumangong maaga, at pinisan ang mga prinsipe ng bayan, at sumampa sa bahay ng Panginoon."
  },
  {
    "i": 11813,
    "b": 13,
    "c": 1429,
    "r": 1429,
    "o": 21,
    "t": "At sila'y nagsipagdala ng pitong baka, at pitong tupa, at pitong kordero, at pitong kambing na lalake, na pinakahandog dahil sa kasalanan sa ikagagaling ng kaharian, at ng santuario, at ng Juda. At siya'y nagutos sa mga saserdote na mga anak ni Aaron na ihandog ang mga yaon sa dambana ng Panginoon."
  },
  {
    "i": 11814,
    "b": 13,
    "c": 1429,
    "r": 1429,
    "o": 22,
    "t": "Sa gayo'y kanilang pinatay ang mga baka, at tinanggap ng mga saserdote ang dugo, at iniwisik sa dambana: at kanilang pinatay ang mga tupa, at iwinisik ang dugo sa ibabaw ng dambana: pinatay rin nila ang mga kordero, at iniwisik ang dugo sa ibabaw ng dambana."
  },
  {
    "i": 11815,
    "b": 13,
    "c": 1429,
    "r": 1429,
    "o": 23,
    "t": "At kanilang inilapit ang mga kambing na lalake na pinakahandog dahil sa kasalanan sa harap ng hari at ng kapisanan; at ipinatong nila ang kanilang mga kamay sa mga yaon:"
  },
  {
    "i": 11816,
    "b": 13,
    "c": 1429,
    "r": 1429,
    "o": 24,
    "t": "At mga pinatay ng mga saserdote, at sila'y nagsigawa ng isang handog dahil sa kasalanan sa pamamagitan ng dugo ng mga yaon sa ibabaw ng dambana, upang itubos sa buong Israel: sapagka't iniutos ng hari na ang handog na susunugin at ang handog dahil sa kasalanan ay gagawin para sa buong Israel."
  },
  {
    "i": 11817,
    "b": 13,
    "c": 1429,
    "r": 1429,
    "o": 25,
    "t": "At kaniyang inilagay ang mga Levita sa bahay ng Panginoon na may mga simbalo, may mga salterio, at may mga alpa, ayon sa utos ni David, at ni Gad na tagakita ng hari, at ni Nathan na propeta: sapagka't ang utos ay mula sa Panginoon sa pamamagitan ng kaniyang mga propeta."
  },
  {
    "i": 11818,
    "b": 13,
    "c": 1429,
    "r": 1429,
    "o": 26,
    "t": "At ang mga Levita ay nagsitayo na may mga panugtog ni David, at ang mga saserdote na may mga pakakak."
  },
  {
    "i": 11819,
    "b": 13,
    "c": 1429,
    "r": 1429,
    "o": 27,
    "t": "At si Ezechias ay nagutos na maghandog ng handog na susunugin sa ibabaw ng dambana. At nang ang handog na susunugin ay pasimulan, ang awit sa Panginoon ay pinasimulan naman, at ang mga pakakak, pati ang mga panugtog ni David na hari sa Israel."
  },
  {
    "i": 11820,
    "b": 13,
    "c": 1429,
    "r": 1429,
    "o": 28,
    "t": "At ang buong kapisanan ay sumamba, at ang mga mangaawit ay nagsiawit, at ang mga manghihihip ng pakakak ay nangagpatunog; lahat ng ito ay ipinagpatuloy hanggang sa ang handog na susunugin ay natapos."
  },
  {
    "i": 11821,
    "b": 13,
    "c": 1429,
    "r": 1429,
    "o": 29,
    "t": "At nang sila'y makatapos ng paghahandog ang hari at ang lahat na nakaharap na kasama niya ay nagsiyukod at nagsisamba."
  },
  {
    "i": 11822,
    "b": 13,
    "c": 1429,
    "r": 1429,
    "o": 30,
    "t": "Bukod dito'y iniutos ni Ezechias na hari at ng mga prinsipe sa mga Levita na magsiawit ng mga pagpuri sa Panginoon sa pamamagitan ng mga salita ni David, at ni Asaph na tagakita. At sila'y nagsiawit ng mga pagpuri na may kasayahan, at kanilang itinungo ang kanilang mga ulo at nagsisamba."
  },
  {
    "i": 11823,
    "b": 13,
    "c": 1429,
    "r": 1429,
    "o": 31,
    "t": "Nang magkagayo'y sumagot si Ezechias na nagsabi, Ngayo'y nagsitalaga kayo sa Panginoon, kayo'y magsilapit at mangagdala ng mga hain at mga handog na pasalamat sa bahay ng Panginoon: At nagdala ng mga hain at ng mga handog na pasalamat ang kapisanan; at lahat ng may kusang kalooban ay nagsipagdala ng mga handog na susunugin."
  },
  {
    "i": 11824,
    "b": 13,
    "c": 1429,
    "r": 1429,
    "o": 32,
    "t": "At ang bilang ng mga handog na susunugin na dinala ng kapisanan, pitongpung baka, isang daang tupang lalake, dalawang daang kordero: lahat ng mga ito ay pinakahandog na susunugin sa Panginoon."
  },
  {
    "i": 11825,
    "b": 13,
    "c": 1429,
    "r": 1429,
    "o": 33,
    "t": "At ang mga bagay na itinalaga ay anim na raang baka at tatlong libong tupa."
  },
  {
    "i": 11826,
    "b": 13,
    "c": 1429,
    "r": 1429,
    "o": 34,
    "t": "Nguni't ang mga saserdote ay naging kakaunti, na anopa't hindi nila malapnusan ang lahat na handog na susunugin kaya't tinulungan sila ng kanilang mga kapatid na mga Levita, hanggang sa natapos ang gawain, at hanggang sa nangagpakabanal ang mga saserdote; sapagka't ang mga Levita ay matuwid ang puso na mangagpakabanal na higit kay sa mga saserdote."
  },
  {
    "i": 11827,
    "b": 13,
    "c": 1429,
    "r": 1429,
    "o": 35,
    "t": "At ang mga handog na susunugin naman ay sagana, pati ang taba ng mga handog tungkol sa kapayapaan, at pati ang mga handog na inumin na ukol sa bawa't handog na susunugin. Sa gayo'y ang paglilingkod sa bahay ng Panginoon ay naayos."
  },
  {
    "i": 11828,
    "b": 13,
    "c": 1429,
    "r": 1429,
    "o": 36,
    "t": "At si Ezechias ay nagalak, at ang buong bayan, dahil sa inihanda ng Dios ang bayan: sapagka't ang bagay ay biglang nagawa."
  },
  {
    "i": 11829,
    "b": 13,
    "c": 1430,
    "r": 1430,
    "o": 1,
    "t": "At si Ezechias ay nagsugo sa buong Israel at Juda, at sumulat ng mga liham naman sa Ephraim at Manases, na sila'y magsiparoon sa bahay ng Panginoon sa Jerusalem, upang ipangilin ang paskua sa Panginoon, sa Dios ng Israel."
  },
  {
    "i": 11830,
    "b": 13,
    "c": 1430,
    "r": 1430,
    "o": 2,
    "t": "Sapagka't ang hari ay nakipagsanggunian, at ang kaniyang mga prinsipe, at ang buong kapisanan sa Jerusalem, upang ipangilin ang paskua sa ikalawang buwan."
  },
  {
    "i": 11831,
    "b": 13,
    "c": 1430,
    "r": 1430,
    "o": 3,
    "t": "Sapagka't hindi nila maipangilin sa panahong yaon, sapagka't ang mga saserdote ay hindi nangagpakabanal sa sukat na bilang, ni nagsipisan man ang bayan sa Jerusalem."
  },
  {
    "i": 11832,
    "b": 13,
    "c": 1430,
    "r": 1430,
    "o": 4,
    "t": "At ang bagay ay matuwid sa harap ng mga mata ng hari at sa buong kapisanan."
  },
  {
    "i": 11833,
    "b": 13,
    "c": 1430,
    "r": 1430,
    "o": 5,
    "t": "Sa gayo'y itinatag nila ang pasiya upang magtanyag sa buong Israel mula sa Beer-seba hanggang sa Dan, na sila'y magsisiparoon na ipangilin ang paskua sa Panginoon, sa Dios ng Israel, sa Jerusalem: sapagka't hindi nila ipinagdiwang sa malaking bilang sa gayong paraan na gaya ng nakasulat."
  },
  {
    "i": 11834,
    "b": 13,
    "c": 1430,
    "r": 1430,
    "o": 6,
    "t": "Sa gayo'y ang mga mangdadala ng sulat ay nagsiyaong dala ang sulat na mula sa hari at sa kaniyang mga prinsipe sa buong Israel at Juda, at ayon sa utos ng hari, na sinasabi, Kayong mga anak ni Israel manumbalik kayo sa Panginoon, sa Dios ni Abraham, ni Isaac, at ni Israel, upang siya'y manumbalik sa nalabi na nakatanan sa inyo na mula sa kamay ng mga hari sa Asiria."
  },
  {
    "i": 11835,
    "b": 13,
    "c": 1430,
    "r": 1430,
    "o": 7,
    "t": "At kayo'y huwag maging gaya ng inyong mga magulang, at gaya ng inyong mga kapatid, na nagsisalangsang laban sa Panginoon, sa Dios ng kanilang mga magulang, na anopa't ibinigay niya sila sa pagkapahamak, gaya ng inyong nakikita."
  },
  {
    "i": 11836,
    "b": 13,
    "c": 1430,
    "r": 1430,
    "o": 8,
    "t": "Ngayo'y huwag kayong maging mapagmatigas na ulo, na gaya ng inyong mga magulang; kundi magsitalaga kayo sa Panginoon, at magsipasok sa kaniyang santuario, na kaniyang itinalaga magpakailan man at kayo'y mangaglingkod sa Panginoon ninyong Dios, upang ang kaniyang malaking galit ay maalis sa inyo."
  },
  {
    "i": 11837,
    "b": 13,
    "c": 1430,
    "r": 1430,
    "o": 9,
    "t": "Sapagka't kung kayo'y manumbalik sa Panginoon, ang inyong mga kapatid at ang inyong mga anak ay mangagkakasumpong ng habag sa harap nilang nagsibihag, at magsisibalik sa lupaing ito: sapagka't ang Panginoon ninyong Dios ay mapagbiyaya at maawain, at hindi itatalikod ang kaniyang mukha sa inyo, kung kayo'y manumbalik sa kaniya."
  },
  {
    "i": 11838,
    "b": 13,
    "c": 1430,
    "r": 1430,
    "o": 10,
    "t": "Sa gayo'y ang mangdadala ng sulat ay nagdaan sa bayan at bayan sa lupain ng Ephraim at Manases hanggang sa Zabulon: nguni't sila'y tinatawanang mainam, at tinutuya sila."
  },
  {
    "i": 11839,
    "b": 13,
    "c": 1430,
    "r": 1430,
    "o": 11,
    "t": "Gayon ma'y ang iba sa Aser, at sa Manases, at sa Zabulon ay nangagpakumbaba, at nagsiparoon sa Jerusalem."
  },
  {
    "i": 11840,
    "b": 13,
    "c": 1430,
    "r": 1430,
    "o": 12,
    "t": "Suma Juda naman ang kamay ng Dios upang papagisahing puso sila upang gawin ang utos ng hari at ng mga prinsipe sa pamamagitan ng salita ng Panginoon."
  },
  {
    "i": 11841,
    "b": 13,
    "c": 1430,
    "r": 1430,
    "o": 13,
    "t": "At nagpupulong sa Jerusalem ang maraming tao upang ipagdiwang ang kapistahan ng tinapay na walang lebadura sa ikalawang buwan, na isang totoong malaking kapisanan."
  },
  {
    "i": 11842,
    "b": 13,
    "c": 1430,
    "r": 1430,
    "o": 14,
    "t": "At sila'y nagsitindig at inalis ang mga dambana na nangasa Jerusalem, at ang lahat na dambana na ukol sa kamangyan ay inalis nila, at kanilang inihagis sa batis ng Cedron."
  },
  {
    "i": 11843,
    "b": 13,
    "c": 1430,
    "r": 1430,
    "o": 15,
    "t": "Nang magkagayo'y kanilang pinatay ang kordero ng paskua nang ikalabing apat ng ikalawang buwan: at ang mga saserdote at ang mga Levita ay nangapahiya, at nangagpakabanal, at nangagdala ng mga handog na susunugin sa bahay ng Panginoon."
  },
  {
    "i": 11844,
    "b": 13,
    "c": 1430,
    "r": 1430,
    "o": 16,
    "t": "At sila'y nagsitayo sa kanilang dako ayon sa kanilang ayos, ayon sa kautusan ni Moises na lalake ng Dios: iniwisik ng mga saserdote ang dugo, na kanilang tinanggap sa kamay ng mga Levita."
  },
  {
    "i": 11845,
    "b": 13,
    "c": 1430,
    "r": 1430,
    "o": 17,
    "t": "Sapagka't marami sa kapisanan na hindi nangagpakabanal; kaya't ang mga Levita ang may katungkulan ng pagpatay sa kordero ng paskua na ukol sa bawa't isa na hindi malinis, upang mga italaga sa Panginoon."
  },
  {
    "i": 11846,
    "b": 13,
    "c": 1430,
    "r": 1430,
    "o": 18,
    "t": "Sapagka't isang karamihan sa bayan, sa makatuwid baga'y marami sa Ephraim at sa Manases, sa Issachar, at sa Zabulon, ay hindi nangagpakalinis, gayon ma'y nagsikain sila ng kordero ng paskua na hindi gaya ng nasusulat. Sapagka't idinalangin sila ni Ezechias, na sinasabi, Patawarin nawa ng mabuting Panginoon ang bawa't isa."
  },
  {
    "i": 11847,
    "b": 13,
    "c": 1430,
    "r": 1430,
    "o": 19,
    "t": "Na naglalagak ng kaniyang puso upang hanapin ang Dios, ang Panginoon, ang Dios ng kaniyang mga magulang, bagaman hindi siya nalinis ng ayon sa paglilinis sa santuario."
  },
  {
    "i": 11848,
    "b": 13,
    "c": 1430,
    "r": 1430,
    "o": 20,
    "t": "At dininig ng Panginoon si Ezechias, at pinagaling ang bayan."
  },
  {
    "i": 11849,
    "b": 13,
    "c": 1430,
    "r": 1430,
    "o": 21,
    "t": "At ang mga anak ni Israel na nakaharap sa Jerusalem ay nagdiwang ng kapistahan ng tinapay na walang lebadura na pitong araw, na may malaking kasayahan: at ang mga Levita at ang mga saserdote ay nagsipuri araw-araw sa Panginoon na nagsisiawit na may matunog na panugtog sa Panginoon."
  },
  {
    "i": 11850,
    "b": 13,
    "c": 1430,
    "r": 1430,
    "o": 22,
    "t": "At si Ezechias ay nagsalitang may kagandahang loob sa lahat na Levita sa mga matalino sa paglilingkod sa Panginoon. Sa gayo'y nagsikain sila sa buong kapistahan sa loob ng pitong araw, na nangaghahandog ng mga hain na mga handog tungkol sa kapayapaan, at nangagpahayag ng kasalanan sa Panginoon, sa Dios ng kanilang mga magulang."
  },
  {
    "i": 11851,
    "b": 13,
    "c": 1430,
    "r": 1430,
    "o": 23,
    "t": "At ang buong kapisanan ay nagsanggunian upang magdiwang ng ibang pitong araw: at sila'y nangagdiwang ng ibang pitong araw na may kasayahan."
  },
  {
    "i": 11852,
    "b": 13,
    "c": 1430,
    "r": 1430,
    "o": 24,
    "t": "Sapagka't si Ezechias na hari sa Juda ay nagbigay sa kapisanan ng pinakahandog na isang libong baka at pitong libong tupa; at ang mga prinsipe ay nangagbigay sa kapisanan ng isang libong baka at sangpung libong tupa; at lubhang maraming bilang ng mga saserdote ay nangagpakabanal."
  },
  {
    "i": 11853,
    "b": 13,
    "c": 1430,
    "r": 1430,
    "o": 25,
    "t": "At ang buong kapisanan ng Juda, pati ng mga saserdote at mga Levita, at ang buong kapisanan na lumabas sa Israel, at ang mga taga ibang lupa na nagsilabas sa lupain ng Israel, at nagsitahan sa Juda, ay nangagalak."
  },
  {
    "i": 11854,
    "b": 13,
    "c": 1430,
    "r": 1430,
    "o": 26,
    "t": "Sa gayo'y nagkaroon ng malaking kagalakan sa Jerusalem: sapagka't mula sa panahon ni Salomon na anak ni David na hari sa Israel, ay hindi nagkaroon ng gayon sa Jerusalem."
  },
  {
    "i": 11855,
    "b": 13,
    "c": 1430,
    "r": 1430,
    "o": 27,
    "t": "Nang magkagayo'y ang mga saserdote na mga Levita ay nagsitindig at binasbasan ang bayan: at ang kanilang tinig ay narinig, at ang kanilang dalangin ay umilanglang sa kaniyang banal na tahanan, hanggang sa langit."
  },
  {
    "i": 11856,
    "b": 13,
    "c": 1431,
    "r": 1431,
    "o": 1,
    "t": "Nang matapos nga ang lahat ng ito, ang buong Israel na nakaharap ay lumabas sa mga bayan ng Juda, at pinagputolputol ang mga haligi na pinakaalaala, at ibinuwal ang mga Asera, at iginiba ang mga mataas na dako at ang mga dambana mula sa buong Juda at Benjamin, sa Ephraim man at sa Manases, hanggang sa kanilang naigibang lahat. Nang magkagayo'y ang lahat ng mga anak ni Israel ay nagsibalik, bawa't isa'y sa kaniyang pag-aari, sa kanilang sariling mga bayan."
  },
  {
    "i": 11857,
    "b": 13,
    "c": 1431,
    "r": 1431,
    "o": 2,
    "t": "At inihalal ni Ezechias ang mga bahagi ng mga saserdote, at ng mga Levita ayon sa kanilang pagkakabahagi, bawa't lalake ay ayon sa kaniyang katungkulan, ang mga saserdote at gayon din ang mga Levita, na ukol sa mga handog na susunugin at sa mga handog tungkol sa kapayapaan, upang magsipangasiwa, at upang mangagpasalamat, at upang mangagpuri sa mga pintuang-daan ng hantungan ng Panginoon."
  },
  {
    "i": 11858,
    "b": 13,
    "c": 1431,
    "r": 1431,
    "o": 3,
    "t": "Itinakda naman niya ang bahagi ng hari sa kaniyang pag-aari na ukol sa mga handog na susunugin, sa makatuwid baga'y sa mga handog na susunugin sa umaga at sa hapon, at ang mga handog na susunugin sa mga sabbath, at sa mga bagong buwan, at sa mga takdang kapistahan, na gaya ng nakasulat sa kautusan ng Panginoon."
  },
  {
    "i": 11859,
    "b": 13,
    "c": 1431,
    "r": 1431,
    "o": 4,
    "t": "Bukod dito'y inutusan niya ang bayan na tumatahan sa Jerusalem, na ibigay ang pagkain ng mga saserdote at ng mga Levita, upang magsitalaga sa kautusan ng Panginoon."
  },
  {
    "i": 11860,
    "b": 13,
    "c": 1431,
    "r": 1431,
    "o": 5,
    "t": "At paglabas ng utos, ang mga anak ni Israel ay nangagbigay na sagana ng mga unang bunga ng trigo, alak, at langis, at pulot, at sa lahat na bunga sa bukid; at ang ikasangpung bahagi ng lahat na bagay ay dinala nila na sagana."
  },
  {
    "i": 11861,
    "b": 13,
    "c": 1431,
    "r": 1431,
    "o": 6,
    "t": "At ang mga anak ni Israel at ni Juda, na nagsisitahan sa mga bayan ng Juda, sila nama'y nangagdala ng ikasangpung bahagi ng mga baka at mga tupa, at ng ikasangpung bahagi ng mga itinalagang bagay na mga itinalaga sa Panginoon nilang Dios, at inilagay ang mga yaon na bunton bunton."
  },
  {
    "i": 11862,
    "b": 13,
    "c": 1431,
    "r": 1431,
    "o": 7,
    "t": "Nang ikatlong buwan ay nangagpasimula silang naglagay ng pasimula ng mga bunton, at nangatapos sa ikapitong buwan."
  },
  {
    "i": 11863,
    "b": 13,
    "c": 1431,
    "r": 1431,
    "o": 8,
    "t": "At nang pumaroon si Ezechias at ang mga prinsipe at makita ang mga bunton, kanilang pinuri ang Panginoon, at ang kaniyang bayang Israel."
  },
  {
    "i": 11864,
    "b": 13,
    "c": 1431,
    "r": 1431,
    "o": 9,
    "t": "Nang magkagayo'y nagtanong si Ezechias sa mga saserdote at sa mga Levita tungkol sa mga bunton."
  },
  {
    "i": 11865,
    "b": 13,
    "c": 1431,
    "r": 1431,
    "o": 10,
    "t": "At si Azarias na punong saserdote sa bahay ni Sadoc, ay sumagot sa kaniya, at nagsabi, Mula ng magpasimulang magdala ang bayan ng mga alay sa bahay ng Panginoon, kami ay nagsikain at nangabusog kami, at lumabis ng sagana sapagka't pinagpala ng Panginoon ang kaniyang bayan; at ang naiwan ay ang malaking kasaganaang ito."
  },
  {
    "i": 11866,
    "b": 13,
    "c": 1431,
    "r": 1431,
    "o": 11,
    "t": "Nang magkagayo'y nagutos si Ezechias na maghanda ng mga silid sa bahay ng Panginoon; at inihanda nila."
  },
  {
    "i": 11867,
    "b": 13,
    "c": 1431,
    "r": 1431,
    "o": 12,
    "t": "At kanilang pinagdalhan ng mga alay at ng mga ikasangpung bahagi, at ng mga itinalagang bagay, na may pagtatapat. At sa mga yaon ay katiwala si Chonanias na Levita, at si Simi na kaniyang kapatid ay siyang ikalawa."
  },
  {
    "i": 11868,
    "b": 13,
    "c": 1431,
    "r": 1431,
    "o": 13,
    "t": "At si Jehiel, at si Azazias, at si Nahat, at si Asael, at si Jerimoth, at si Josabad, at si Eliel, at si Ismachias, at si Mahaath, at si Benaias, ay mga tagapangasiwa sa kapangyarihan ng kamay ni Chonanias, at ni Simi na kaniyang kapatid, ayon sa pagkahalal ni Ezechias, na hari, at ni Azarias na tagapamahala sa bahay ng Dios."
  },
  {
    "i": 11869,
    "b": 13,
    "c": 1431,
    "r": 1431,
    "o": 14,
    "t": "At si Core na anak ni Imna na Levita, na tagatanod-pinto sa silanganang pintuang-daan, ay katiwala sa mga kusang handog sa Dios, upang magbahagi ng mga alay sa Panginoon, at ng mga kabanalbanalang bagay."
  },
  {
    "i": 11870,
    "b": 13,
    "c": 1431,
    "r": 1431,
    "o": 15,
    "t": "At nasa kapangyarihan niya si Eden, at si Benjamin, at si Jeshua, at si Semaias, si Amarias, at si Sechanias, sa mga bayan ng mga saserdote, sa kanilang takdang katungkulan, upang magbigay sa kanilang mga kapatid ng ayon sa mga bahagi, gayon sa malaki na gaya sa maliit:"
  },
  {
    "i": 11871,
    "b": 13,
    "c": 1431,
    "r": 1431,
    "o": 16,
    "t": "Bukod doon sa nangabilang sa mga talaan ng lahi ng mga lalake, na mula sa tatlong taong gulang na patanda, sa makatuwid baga'y sa bawa't pumapasok sa bahay ng Panginoon, ayon sa kailangan sa bawa't araw, na ukol sa kanilang paglilingkod sa kanilang mga katungkulan ayon sa kanilang mga bahagi."
  },
  {
    "i": 11872,
    "b": 13,
    "c": 1431,
    "r": 1431,
    "o": 17,
    "t": "At silang mangabilang sa pamamagitan ng talaan ng lahi ng mga saserdote ayon sa sangbahayan ng kanilang mga magulang, at ang mga Levita mula sa dalawangpung taong gulang na patanda, sa kanilang mga katungkulan ayon sa kanilang mga bahagi;"
  },
  {
    "i": 11873,
    "b": 13,
    "c": 1431,
    "r": 1431,
    "o": 18,
    "t": "At silang nangabilang sa pamamagitan ng talaan ng lahi ng lahat nilang mga bata, ng kanilang mga asawa, at ng kanilang mga anak na lalake at babae, sa buong kapisanan: sapagka't sa kanilang takdang katungkulan ay nangagpakabanal:"
  },
  {
    "i": 11874,
    "b": 13,
    "c": 1431,
    "r": 1431,
    "o": 19,
    "t": "Gayon din sa mga anak ni Aaron na mga saserdote, na nangasa bukiran ng mga nayon ng kanilang mga bayan, sa bawa't iba't ibang bayan, may mga lalake na nasaysay sa pangalan, upang magbigay ng mga pagkain sa lahat na lalake na saserdote, at sa lahat na nangabilang ayon sa talaan ng lahi ng mga Levita."
  },
  {
    "i": 11875,
    "b": 13,
    "c": 1431,
    "r": 1431,
    "o": 20,
    "t": "At ganito ang ginawa ni Ezechias sa buong Juda; at siya'y gumawa ng mabuti, at matuwid, at tapat sa harap ng Panginoon niyang Dios."
  },
  {
    "i": 11876,
    "b": 13,
    "c": 1431,
    "r": 1431,
    "o": 21,
    "t": "At sa bawa't gawain na kaniyang pinasimulan sa paglilingkod sa bahay ng Dios, at sa kautusan at sa mga utos, upang hanapin ang kaniyang Dios, kaniyang ginawa ng buong puso niya, at guminhawa."
  },
  {
    "i": 11877,
    "b": 13,
    "c": 1432,
    "r": 1432,
    "o": 1,
    "t": "Pagkatapos ng mga bagay na ito, at ng pagtatapat na ito, ay naparoon si Sennacherib na hari sa Asiria at pumasok sa Juda, at humantong laban sa mga bayan na nakukutaan, at kaniyang inisip sakupin upang kaniyahin."
  },
  {
    "i": 11878,
    "b": 13,
    "c": 1432,
    "r": 1432,
    "o": 2,
    "t": "At nang makita ni Ezechias na si Sennacherib ay dumating, at siya'y tumalaga na lumaban sa Jerusalem,"
  },
  {
    "i": 11879,
    "b": 13,
    "c": 1432,
    "r": 1432,
    "o": 3,
    "t": "Ay nakipagsanggunian siya sa kaniyang mga prinsipe at sa kaniyang mga makapangyarihang lalake upang patigilin ang tubig sa mga bukal na nangasa labas ng bayan at kanilang tinulungan siya."
  },
  {
    "i": 11880,
    "b": 13,
    "c": 1432,
    "r": 1432,
    "o": 4,
    "t": "Sa gayo'y nagpipisan ang maraming tao sa bayan at kanilang pinatigil ang lahat na bukal, at ang batis na umaagos sa gitna ng lupain, na sinasabi, Bakit paririto ang mga hari sa Asiria, at makakasumpong ng maraming tubig?"
  },
  {
    "i": 11881,
    "b": 13,
    "c": 1432,
    "r": 1432,
    "o": 5,
    "t": "At siya'y nagdalang tapang, at itinayo niya ang lahat na kuta na nabagsak, at pinataas pa ang mga moog, at ang ibang kuta sa labas, at pinagtibay ang Millo sa bayan ni David, at gumawa ng mga sandata at mga kalasag na sagana."
  },
  {
    "i": 11882,
    "b": 13,
    "c": 1432,
    "r": 1432,
    "o": 6,
    "t": "At siya'y naglagay ng mga pinunong kawal sa bayan na mangdidigma, at pinisan niya sila sa luwal na dako sa pintuang-bayan, at nagsalita na may kagandahang loob sa kanila, na sinasabi,"
  },
  {
    "i": 11883,
    "b": 13,
    "c": 1432,
    "r": 1432,
    "o": 7,
    "t": "Kayo'y mangagpakalakas at mangagpakatapang na mabuti, huwag ninyong katakutan o panglupaypayan man ang hari sa Asiria, o ang buong karamihan man na kasama niya; sapagka't may lalong dakila sa atin kay sa kaniya:"
  },
  {
    "i": 11884,
    "b": 13,
    "c": 1432,
    "r": 1432,
    "o": 8,
    "t": "Sumasakaniya ay isang kamay na laman; nguni't sumasaatin ay ang Panginoon nating Dios upang tulungan tayo, at ipakipaglaban ang ating mga pagbabaka, At ang bayan ay sumandal sa mga salita ni Ezechias na hari sa Juda."
  },
  {
    "i": 11885,
    "b": 13,
    "c": 1432,
    "r": 1432,
    "o": 9,
    "t": "Pagkatapos nito'y sinugo ni Sennacherib na hari sa Asiria ang kaniyang mga lingkod sa Jerusalem, (siya nga'y nasa harap ni Lachis, at ang kaniyang buong kapangyarihan ay sumasa kaniya,) kay Ezechias na hari sa Juda, at sa buong Juda na nasa Jerusalem, na sinasabi,"
  },
  {
    "i": 11886,
    "b": 13,
    "c": 1432,
    "r": 1432,
    "o": 10,
    "t": "Ganito ang sabi ni Sennacherib na hari sa Asiria, Sa ano kayo nagsisiasa na kayo'y nagsisitahan sa pagkakubkob sa Jerusalem?"
  },
  {
    "i": 11887,
    "b": 13,
    "c": 1432,
    "r": 1432,
    "o": 11,
    "t": "Hindi ba kayo hinihikayat ni Ezechias, upang kayo'y ibigay sa pagkamatay sa pamamagitan ng kagutom at ng kauhaw, na sinasabi, Ililigtas tayo ng Panginoon nating Dios sa kamay ng hari sa Asiria?"
  },
  {
    "i": 11888,
    "b": 13,
    "c": 1432,
    "r": 1432,
    "o": 12,
    "t": "Hindi ba ang Ezechias ding ito ang nagalis ng kaniyang mga mataas na dako at ng kaniyang mga dambana, at nagutos sa Juda at sa Jerusalem, na sinasabi, Kayo'y magsisisamba sa harap ng isang dambana, at sa ibabaw niyao'y mangagsusunog kayo ng kamangyan."
  },
  {
    "i": 11889,
    "b": 13,
    "c": 1432,
    "r": 1432,
    "o": 13,
    "t": "Hindi ba ninyo nalalaman, kung ano ang ginawa ko at ng aking mga magulang sa lahat ng bayan ng mga lupain? Ang mga dios ba ng mga bansa ng mga lupain ay nakapagligtas sa anomang paraan ng kanilang lupain sa aking kamay?"
  },
  {
    "i": 11890,
    "b": 13,
    "c": 1432,
    "r": 1432,
    "o": 14,
    "t": "Sino sa lahat ng mga dios ng mga bansang yaon na lubos na giniba ng aking mga magulang na nakapagligtas ng kaniyang bayan sa aking kamay, upang kayo'y mailigtas ng inyong Dios sa aking kamay?"
  },
  {
    "i": 11891,
    "b": 13,
    "c": 1432,
    "r": 1432,
    "o": 15,
    "t": "Kaya't huwag nga kayong padaya kay Ezechias, ni hikayatin kayo ng ganitong paraan, ni paniwalaan man ninyo siya: sapagka't walang dios sa alinmang bansa o kaharian na nakapagligtas ng kaniyang bayan sa aking kamay, at sa kamay ng aking mga magulang: gasino pa nga kaya ang inyong Dios na makapagliligtas sa inyo sa aking kamay?"
  },
  {
    "i": 11892,
    "b": 13,
    "c": 1432,
    "r": 1432,
    "o": 16,
    "t": "At ang kaniyang mga lingkod ay nagsalita pa laban sa Panginoong Dios, at laban sa kaniyang lingkod na si Ezechias."
  },
  {
    "i": 11893,
    "b": 13,
    "c": 1432,
    "r": 1432,
    "o": 17,
    "t": "Siya'y sumulat din ng mga sulat upang tungayawin ang Panginoon, ang Dios ng Israel, at upang magsalita laban sa kaniya, na sinasabi, Kung paanong hindi iniligtas ng mga dios ng mga bansa ng mga lupain ang kanilang bayan sa aking kamay, gayon hindi iniligtas ng Dios ni Ezechias ang kaniyang bayan sa aking kamay."
  },
  {
    "i": 11894,
    "b": 13,
    "c": 1432,
    "r": 1432,
    "o": 18,
    "t": "At siya'y sumigaw ng malakas sa wikang Judio sa bayan ng Jerusalem na nasa kuta, upang takutin sila, at upang bagabagin sila; upang kanilang masakop ang bayan."
  },
  {
    "i": 11895,
    "b": 13,
    "c": 1432,
    "r": 1432,
    "o": 19,
    "t": "At sila'y nangagsalita tungkol sa Dios ng Jerusalem, na gaya sa mga dios ng mga bayan sa lupa, na gawa ng mga kamay ng mga tao."
  },
  {
    "i": 11896,
    "b": 13,
    "c": 1432,
    "r": 1432,
    "o": 20,
    "t": "At si Ezechias na hari, at si Isaias na propeta na anak ni Amos, ay nagsidalangin dahil dito, at nagsidaing sa langit."
  },
  {
    "i": 11897,
    "b": 13,
    "c": 1432,
    "r": 1432,
    "o": 21,
    "t": "At ang Panginoon ay nagsugo ng isang anghel, na naghiwalay ng lahat na makapangyarihang lalaking may tapang, at ng mga pangulo at mga pinunong kawal, sa kampamento ng hari sa Asiria. Sa gayo'y bumalik siya na nahihiya sa kaniyang sariling lupain. At nang siya'y dumating sa bahay ng kaniyang dios, ay pinatay siya roon ng tabak ng nagsilabas sa kaniyang sariling tiyan."
  },
  {
    "i": 11898,
    "b": 13,
    "c": 1432,
    "r": 1432,
    "o": 22,
    "t": "Ganito iniligtas ng Panginoon si Ezechias at ang mga taga Jerusalem sa kamay ni Sennacherib na hari, sa Asiria, at sa kamay ng lahat na iba, at pinatnubayan sila sa bawa't dako."
  },
  {
    "i": 11899,
    "b": 13,
    "c": 1432,
    "r": 1432,
    "o": 23,
    "t": "At marami ay nangagdala ng mga kaloob ng Panginoon sa Jerusalem, at ng mga mahalagang bagay kay Ezechias na hari sa Juda: na anopa't siya'y nataas sa paningin ng lahat na bansa mula noon."
  }
]
