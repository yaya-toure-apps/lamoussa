[
  {
    "i": 32000,
    "b": 50,
    "c": 5221,
    "r": 5221,
    "o": 28,
    "t": "Na nangagsisigawan, Mga lalaking taga Israel, magsitulong kayo: Ito ang tao na nagtuturo sa mga tao sa lahat ng dako laban sa bayan, at sa kautusan, at sa dakong ito; at bukod pa sa rito'y nagdala rin siya ng mga Griego sa templo, at dinungisan itong dakong banal."
  },
  {
    "i": 32001,
    "b": 50,
    "c": 5221,
    "r": 5221,
    "o": 29,
    "t": "Sapagka't nakita muna nila na kasama niya sa bayan si Trofimo taga Efeso, na sinapantaha nilang ipinasok ni Pablo sa templo."
  },
  {
    "i": 32002,
    "b": 50,
    "c": 5221,
    "r": 5221,
    "o": 30,
    "t": "At ang buong bayan ay napakilos, at ang mga tao'y samasamang nagsipanakbuhan; at kanilang sinunggaban si Pablo, at siya'y kinaladkad na inilabas sa templo: at pagdaka'y inilapat ang mga pinto."
  },
  {
    "i": 32003,
    "b": 50,
    "c": 5221,
    "r": 5221,
    "o": 31,
    "t": "At samantalang pinagpipilitan nilang siya'y patayin, ay dumating ang balita sa pangulong kapitan ng pulutong, na ang buong Jerusalem ay nasa kaguluhan."
  },
  {
    "i": 32004,
    "b": 50,
    "c": 5221,
    "r": 5221,
    "o": 32,
    "t": "At pagdaka'y kumuha siya ng mga kawal at mga senturion, at sumagasa sa kanila: at sila, nang kanilang makita ang pangulong kapitan at ang mga kawal ay nagsitigil ng paghampas kay Pablo."
  },
  {
    "i": 32005,
    "b": 50,
    "c": 5221,
    "r": 5221,
    "o": 33,
    "t": "Nang magkagayo'y lumapit ang pangulong kapitan, at tinangnan siya, at siya'y ipinagapos ng dalawang tanikala; at itinanong kung sino siya, at kung ano ang ginawa niya."
  },
  {
    "i": 32006,
    "b": 50,
    "c": 5221,
    "r": 5221,
    "o": 34,
    "t": "At iba'y sumisigaw ng isang bagay, ang iba'y iba naman, sa gitna ng karamihan: at nang hindi niya maunawa ang katotohanan dahil sa kaguluhan, ay ipinadala siya sa kuta."
  },
  {
    "i": 32007,
    "b": 50,
    "c": 5221,
    "r": 5221,
    "o": 35,
    "t": "At nang siya'y dumating sa hagdanan ay nangyari na siya'y binuhat ng mga kawal dahil sa pagagaw ng karamihan;"
  },
  {
    "i": 32008,
    "b": 50,
    "c": 5221,
    "r": 5221,
    "o": 36,
    "t": "Sapagka't siya'y sinusundan ng karamihan ng mga tao, na nangagsisigawan, Alisin siya."
  },
  {
    "i": 32009,
    "b": 50,
    "c": 5221,
    "r": 5221,
    "o": 37,
    "t": "At nang ipapasok na si Pablo sa kuta, ay kaniyang sinabi sa pangulong kapitan, Mangyayari bagang magsabi ako sa iyo ng anoman? At sinabi niya, Marunong ka baga ng Griego?"
  },
  {
    "i": 32010,
    "b": 50,
    "c": 5221,
    "r": 5221,
    "o": 38,
    "t": "Hindi nga baga ikaw yaong Egipcio, na nang mga nakaraang araw ay nanghihikayat sa kaguluhan at nagdala sa ilang ng apat na libong katao na mga Mamamatay-tao?"
  },
  {
    "i": 32011,
    "b": 50,
    "c": 5221,
    "r": 5221,
    "o": 39,
    "t": "Datapuwa't sinabi ni Pablo, Ako'y Judio, na taga Tarso sa Cilicia, isang mamamayan ng bayang hindi kakaunti ang kahalagahan: at ipinamamanhik ko sa iyo, na ipahintulot mo sa aking magsalita sa bayan."
  },
  {
    "i": 32012,
    "b": 50,
    "c": 5221,
    "r": 5221,
    "o": 40,
    "t": "At nang siya'y mapahintulutan na niya, si Pablo, na nakatayo sa hagdanan, inihudyat ang kamay sa bayan; at nang tumahimik nang totoo, siya'y nagsalita sa kanila sa wikang Hebreo, na sinasabi,"
  },
  {
    "i": 32013,
    "b": 50,
    "c": 5222,
    "r": 5222,
    "o": 1,
    "t": "Mga kapatid na lalake at mga magulang, pakinggan ninyo ang pagsasanggalang na gagawin ko ngayon sa harapan ninyo."
  },
  {
    "i": 32014,
    "b": 50,
    "c": 5222,
    "r": 5222,
    "o": 2,
    "t": "At nang marinig nilang sila'y kinakausap niya sa wikang Hebreo, ay lalo pang tumahimik sila: at sinabi niya,"
  },
  {
    "i": 32015,
    "b": 50,
    "c": 5222,
    "r": 5222,
    "o": 3,
    "t": "Ako'y Judio, na ipinanganak sa Tarso ng Cilicia, datapuwa't pinapagaral sa bayang ito, sa paanan ni Gamaliel, na tinuruan alinsunod sa mahigpit na kaparaanan ng kautusan ng ating mga magulang, palibhasa'y masikap tungkol sa Dios, na gaya ninyong lahat ngayon:"
  },
  {
    "i": 32016,
    "b": 50,
    "c": 5222,
    "r": 5222,
    "o": 4,
    "t": "At aking pinagusig ang Daang ito hanggang sa mamatay, na tinatalian at ipinapasok sa mga bilangguan ang mga lalake at gayon din ang mga babae."
  },
  {
    "i": 32017,
    "b": 50,
    "c": 5222,
    "r": 5222,
    "o": 5,
    "t": "Gaya rin naman ng pangulong saserdote na nagpapatotoo sa akin, at ang buong kapulungan ng matatanda: na sa kanila nama'y tumanggap ako ng mga sulat sa mga kapatid, at naglakbay ako sa Damasco upang dalhin ko namang mga gapos sa Jerusalem ang nangaroroon upang parusahan."
  },
  {
    "i": 32018,
    "b": 50,
    "c": 5222,
    "r": 5222,
    "o": 6,
    "t": "At nangyari, na, samantalang ako'y naglalakbay, at nalalapit na sa Damasco, nang magtatanghaling tapat, biglang nagliwanag mula sa langit ang isang malaking ilaw sa palibot ko."
  },
  {
    "i": 32019,
    "b": 50,
    "c": 5222,
    "r": 5222,
    "o": 7,
    "t": "At ako'y nasubasob sa lupa, at narinig ko ang isang tinig na nagsasabi sa akin, Saulo, Saulo, bakit mo ako pinaguusig?"
  },
  {
    "i": 32020,
    "b": 50,
    "c": 5222,
    "r": 5222,
    "o": 8,
    "t": "At ako'y sumagot, Sino ka baga, Panginoon? At sinabi niya sa akin, Ako'y si Jesus na taga Nazaret, na iyong pinaguusig."
  },
  {
    "i": 32021,
    "b": 50,
    "c": 5222,
    "r": 5222,
    "o": 9,
    "t": "At sa katotohana'y nakita ng mga kasamahan ko ang ilaw, datapuwa't hindi nila narinig ang tinig na nagsalita sa akin."
  },
  {
    "i": 32022,
    "b": 50,
    "c": 5222,
    "r": 5222,
    "o": 10,
    "t": "At sinabi ko, Ano ang gagawin ko, Panginoon? At sinabi sa akin ng Panginoon, Magtindig ka, at pumaroon ka sa Damasco; at doo'y sasabihin sa iyo ang lahat ng mga bagay na itinalagang gagawin mo."
  },
  {
    "i": 32023,
    "b": 50,
    "c": 5222,
    "r": 5222,
    "o": 11,
    "t": "At nang hindi ako makakita dahil sa kaningningan ng ilaw na yaon, palibhasa'y inakay ako sa kamay ng mga kasamahan ko, ay pumasok ako sa Damasco."
  },
  {
    "i": 32024,
    "b": 50,
    "c": 5222,
    "r": 5222,
    "o": 12,
    "t": "At isang Ananias, lalaking masipag sa kabanalan ayon sa kautusan, na may mabuting katunayan ng lahat ng mga Judiong nagsisitahan doon,"
  },
  {
    "i": 32025,
    "b": 50,
    "c": 5222,
    "r": 5222,
    "o": 13,
    "t": "Ay lumapit sa akin, at natatayo sa tabi ko ay nagsabi sa akin, Kapatid na Saulo, tanggapin mo ang iyong paningin. At nang oras ding yao'y tumingin ako sa kaniya."
  },
  {
    "i": 32026,
    "b": 50,
    "c": 5222,
    "r": 5222,
    "o": 14,
    "t": "At sinabi niya, Ang Dios ng ating mga magulang ay itinalaga ka upang mapagkilala mo ang kaniyang kalooban, at makita mo ang Banal, at marinig mo ang isang tinig mula sa kaniyang bibig."
  },
  {
    "i": 32027,
    "b": 50,
    "c": 5222,
    "r": 5222,
    "o": 15,
    "t": "Sapagka't magiging saksi ka niya sa lahat ng mga tao tungkol sa mga bagay na iyong nakita at narinig."
  },
  {
    "i": 32028,
    "b": 50,
    "c": 5222,
    "r": 5222,
    "o": 16,
    "t": "At ngayon bakit ka tumitigil? magtindig ka, at ikaw ay magbautismo, at hugasan mo ang iyong mga kasalanan, na tumatawag sa kaniyang pangalan."
  },
  {
    "i": 32029,
    "b": 50,
    "c": 5222,
    "r": 5222,
    "o": 17,
    "t": "At nangyari, na, nang ako'y makabalik na sa Jerusalem, at nang ako'y nananalangin sa templo ay nawalan ako ng diwa,"
  },
  {
    "i": 32030,
    "b": 50,
    "c": 5222,
    "r": 5222,
    "o": 18,
    "t": "At siya'y nakita ko na nagsasabi sa akin, Magmadali ka, at umalis ka agad sa Jerusalem; sapagka't hindi nila tatanggapin sa iyo ang patotoo tungkol sa akin."
  },
  {
    "i": 32031,
    "b": 50,
    "c": 5222,
    "r": 5222,
    "o": 19,
    "t": "At aking sinabi, Panginoon, napagtatalastas nila na ako ang nagbilanggo at humampas sa bawa't sinagoga sa mga nagsisisampalataya sa iyo:"
  },
  {
    "i": 32032,
    "b": 50,
    "c": 5222,
    "r": 5222,
    "o": 20,
    "t": "At nang ibubo ang dugo ni Estebang iyong saksi, ay ako nama'y nakatayo sa malapit, at sinasangayunan ko, at iningatan ko ang mga damit ng sa kaniya'y nagsipatay."
  },
  {
    "i": 32033,
    "b": 50,
    "c": 5222,
    "r": 5222,
    "o": 21,
    "t": "At sinabi niya sa akin, Yumaon ka: sapagka't susuguin kita sa malayo sa mga Gentil."
  },
  {
    "i": 32034,
    "b": 50,
    "c": 5222,
    "r": 5222,
    "o": 22,
    "t": "At kanilang pinakinggan siya hanggang sa salitang ito; at sila'y nangagtaas ng kanilang tinig, at nangagsabi, Alisin sa lupa ang isang gayong tao: sapagka't hindi marapat na siya'y mabuhay."
  },
  {
    "i": 32035,
    "b": 50,
    "c": 5222,
    "r": 5222,
    "o": 23,
    "t": "At samantalang sila'y nangagsisigawan, at ipinaghahagisan ang kanilang mga damit, at nangagsasabog ng alabok sa hangin,"
  },
  {
    "i": 32036,
    "b": 50,
    "c": 5222,
    "r": 5222,
    "o": 24,
    "t": "Ay ipinagutos ng pangulong kapitan na siya'y ipasok sa kuta, na ipinaguutos na siya'y sulitin sa pamamagitan ng hampas, upang maalaman niya kung sa anong kadahilanan sila'y nangagsigawan ng gayon laban sa kaniya."
  },
  {
    "i": 32037,
    "b": 50,
    "c": 5222,
    "r": 5222,
    "o": 25,
    "t": "At nang siya'y kanilang magapos na ng mga panaling katad, ay sinabi ni Pablo sa senturiong nakatayo sa malapit, Matuwid baga sa iyo na hampasin ang isang taong taga Roma, na hindi pa nahahatulan?"
  },
  {
    "i": 32038,
    "b": 50,
    "c": 5222,
    "r": 5222,
    "o": 26,
    "t": "At nang ito'y marinig ng senturion, ay naparoon siya sa pangulong kapitan at sa kaniya'y ipinagbigay-alam, na sinasabi, Ano baga ang gagawin mo? sapagka't ang taong ito ay taga Roma."
  },
  {
    "i": 32039,
    "b": 50,
    "c": 5222,
    "r": 5222,
    "o": 27,
    "t": "At lumapit ang pangulong kapitan at sinabi sa kaniya, Sabihin mo sa akin, ikaw baga'y taga Roma? At sinabi niya, Oo."
  },
  {
    "i": 32040,
    "b": 50,
    "c": 5222,
    "r": 5222,
    "o": 28,
    "t": "At sumagot ang pangulong kapitan, Binili ko ng totoong mahal ang pagkamamamayang ito. At sinabi ni Pablo, Nguni't ako'y katutubong taga Roma."
  },
  {
    "i": 32041,
    "b": 50,
    "c": 5222,
    "r": 5222,
    "o": 29,
    "t": "Pagkaraka nga'y nagsilayo sa kaniya ang mga sa kaniya sana'y susulit: at ang pangulong kapitan din naman ay natakot nang maalamang siya'y taga Roma, at dahil sa pagkagapos niya sa kaniya."
  },
  {
    "i": 32042,
    "b": 50,
    "c": 5222,
    "r": 5222,
    "o": 30,
    "t": "Datapuwa't nang kinabukasan, sa pagkaibig na matanto ang katunayan kung bakit siya'y isinakdal ng mga Judio, ay kaniyang pinawalan siya, at pinapagpulong ang mga pangulong saserdote at ang buong Sanedrin, at ipinapanaog si Pablo at iniharap sa kanila."
  },
  {
    "i": 32043,
    "b": 50,
    "c": 5223,
    "r": 5223,
    "o": 1,
    "t": "At si Pablo, na tumititig na mabuti sa Sanedrin, ay nagsabi, Mga kapatid na lalake, ako'y nabuhay sa harapan ng Dios sa buong kabutihan ng budhi hanggang sa mga araw na ito."
  },
  {
    "i": 32044,
    "b": 50,
    "c": 5223,
    "r": 5223,
    "o": 2,
    "t": "At ipinagutos ng dakilang saserdoteng si Ananias sa mga nalalapit sa kaniya na siya'y saktan sa bibig."
  },
  {
    "i": 32045,
    "b": 50,
    "c": 5223,
    "r": 5223,
    "o": 3,
    "t": "Nang magkagayo'y sinabi sa kaniya ni Pablo, sasaktan ka ng Dios, ikaw na pinaputing pader: at nakaupo ka baga upang ako'y hatulan mo ayon sa kautusan, at ako'y sinasaktan mo ng laban sa kautusan?"
  },
  {
    "i": 32046,
    "b": 50,
    "c": 5223,
    "r": 5223,
    "o": 4,
    "t": "At sinabi ng nangakatayo sa malapit, Nilalait mo ang dakilang saserdote ng Dios?"
  },
  {
    "i": 32047,
    "b": 50,
    "c": 5223,
    "r": 5223,
    "o": 5,
    "t": "At sinabi ni Pablo, Hindi ko nalalaman, mga kapatid na lalake, na siya'y dakilang saserdote: sapagka't nasusulat, Huwag kang magsasalita ng masama sa isang pinuno ng iyong bayan."
  },
  {
    "i": 32048,
    "b": 50,
    "c": 5223,
    "r": 5223,
    "o": 6,
    "t": "Datapuwa't nang matalastas ni Pablo na ang isang bahagi ay mga Saduceo at ang iba'y mga Fariseo, ay sumigaw siya sa Sanedrin, Mga kapatid na lalake, ako'y Fariseo, anak ng mga Fariseo: ako'y sinisiyasat tungkol sa pagasa at pagkabuhay na maguli ng mga patay."
  },
  {
    "i": 32049,
    "b": 50,
    "c": 5223,
    "r": 5223,
    "o": 7,
    "t": "At nang masabi na niya ang gayon, nangyari ang isang pagtatalo sa mga Fariseo at sa mga Saduceo; at nagkabahabahagi ang kapulungan."
  },
  {
    "i": 32050,
    "b": 50,
    "c": 5223,
    "r": 5223,
    "o": 8,
    "t": "Sapagka't sinasabi ng mga Saduceo na walang pagkabuhay na maguli, ni anghel, ni espiritu; datapuwa't kapuwa pinaniniwalaan ng mga Fariseo."
  },
  {
    "i": 32051,
    "b": 50,
    "c": 5223,
    "r": 5223,
    "o": 9,
    "t": "At nagkaroon ng malaking sigawan, at nagsitindig ang ilan sa mga eskriba na kakampi ng mga Fariseo, at nakikipagtalo, na nagsipagsabi, Wala kaming masumpungang anomang kasalanan sa taong ito: at ano kung siya'y kinausap man ng isang espiritu, o ng isang anghel?"
  },
  {
    "i": 32052,
    "b": 50,
    "c": 5223,
    "r": 5223,
    "o": 10,
    "t": "At nang magkaroon ng malaking pagtatalo, sa takot ng pangulong kapitan na baka pagwaraywarayin nila si Pablo, ay pinapanaog ang mga kawal at ipinaagaw siya sa gitna nila, at siya'y ipinasok sa kuta."
  },
  {
    "i": 32053,
    "b": 50,
    "c": 5223,
    "r": 5223,
    "o": 11,
    "t": "At nang sumunod na gabi ay lumapit sa kaniya ang Panginoon, at sinabi, Laksan mo ang iyong loob: sapagka't kung paano ang pagkapatotoo mo tungkol sa akin sa Jerusalem, ay kailangang patotohanan mo rin gayon sa Roma."
  },
  {
    "i": 32054,
    "b": 50,
    "c": 5223,
    "r": 5223,
    "o": 12,
    "t": "At nang araw na, ay nangagkatipon ang mga Judio, at sila'y nangagpanata sa ilalim ng sumpa, na nagsisipagsabi na hindi sila kakain ni iinom man hanggang sa kanilang mapatay si Pablo."
  },
  {
    "i": 32055,
    "b": 50,
    "c": 5223,
    "r": 5223,
    "o": 13,
    "t": "At mahigit sa apat na pu ang mga nagsipanumpa ng ganito."
  },
  {
    "i": 32056,
    "b": 50,
    "c": 5223,
    "r": 5223,
    "o": 14,
    "t": "At sila'y nagsiparoon sa mga pangulong saserdote at sa mga matanda, at nangagsabi, Kami ay nangagpanata sa ilalim ng mahigpit na sumpa, na hindi titikim ng anoman hanggang sa mapatay namin si Pablo."
  },
  {
    "i": 32057,
    "b": 50,
    "c": 5223,
    "r": 5223,
    "o": 15,
    "t": "Ngayon nga kayo pati ng Sanedrin ay mangagpahiwatig sa pangulong kapitan na siya'y ipapanaog niya sa inyo, na waring ibig ninyong mahatulan ng lalong ganap ang sakdal tungkol sa kaniya: at kami, bago siya dumating ay nangahanda upang siya'y patayin."
  },
  {
    "i": 32058,
    "b": 50,
    "c": 5223,
    "r": 5223,
    "o": 16,
    "t": "Datapuwa't ang anak na lalake ng kapatid na babae ni Pablo ay narinig ang tungkol sa kanilang pagbabakay, at siya'y naparoon at pumasok sa kuta at isinaysay kay Pablo."
  },
  {
    "i": 32059,
    "b": 50,
    "c": 5223,
    "r": 5223,
    "o": 17,
    "t": "At tinawag ni Pablo ang isa sa mga senturion, at sinabi, Dalhin mo ang binatang ito sa pangulong kapitan; sapagka't siya'y may isang bagay na sasabihin sa kaniya."
  },
  {
    "i": 32060,
    "b": 50,
    "c": 5223,
    "r": 5223,
    "o": 18,
    "t": "Kaya't siya'y kinuha, at dinala siya sa pangulong kapitan, at sinabi, Tinawag ako ng bilanggong si Pablo, at ipinamanhik sa aking dalhin ko sa iyo ang binatang ito, na may isang bagay na sasabihin sa iyo."
  },
  {
    "i": 32061,
    "b": 50,
    "c": 5223,
    "r": 5223,
    "o": 19,
    "t": "At tinangnan siya ng pangulong kapitan sa kamay, at pagtabi ay lihim na tinanong siya, Ano yaong sasabihin mo sa akin?"
  },
  {
    "i": 32062,
    "b": 50,
    "c": 5223,
    "r": 5223,
    "o": 20,
    "t": "At sinabi niya, Pinagkasunduan ng mga Judio na sa iyo'y ipamanhik na iyong ipapanaog bukas si Pablo sa Sanedrin, na waring ikaw ay may sisiyasating lalong ganap tungkol sa kaniya."
  },
  {
    "i": 32063,
    "b": 50,
    "c": 5223,
    "r": 5223,
    "o": 21,
    "t": "Huwag ka ngang palamuyot sa kanila: sapagka't binabakayan siya ng mahigit na apat na pung katao sa kanila, na nangagsipagpanata sa ilalim ng sumpa, na hindi kakain ni iinom man hanggang sa siya'y kanilang mapatay: at ngayo'y nangahahanda sila, na nangaghihintay ng pangako mo."
  },
  {
    "i": 32064,
    "b": 50,
    "c": 5223,
    "r": 5223,
    "o": 22,
    "t": "Kaya't pinaalis ng pangulong kapitan ang binata, na ipinagbilin sa kaniya, Huwag mong sasabihin sa kanino man na ipinahiwatig mo sa akin ang mga bagay na ito."
  },
  {
    "i": 32065,
    "b": 50,
    "c": 5223,
    "r": 5223,
    "o": 23,
    "t": "At kaniyang tinawag ang dalawa sa mga senturion, at sinabi, Ihanda ninyo ang dalawang daang kawal upang magsiparoon hanggang sa Cesarea, at pitong pung kabayuhan, at dalawang daang sibatan, sa ikatlong oras ng gabi:"
  },
  {
    "i": 32066,
    "b": 50,
    "c": 5223,
    "r": 5223,
    "o": 24,
    "t": "At pinapaghanda niya sila ng mga hayop, upang mapagsakyan kay Pablo, at siya'y maihatid na walang panganib kay Felix na gobernador."
  },
  {
    "i": 32067,
    "b": 50,
    "c": 5223,
    "r": 5223,
    "o": 25,
    "t": "At siya'y sumulat ng isang sulat, na ganito:"
  },
  {
    "i": 32068,
    "b": 50,
    "c": 5223,
    "r": 5223,
    "o": 26,
    "t": "Si Claudio Lisias sa kagalanggalang na gobernador Felix, bumabati."
  },
  {
    "i": 32069,
    "b": 50,
    "c": 5223,
    "r": 5223,
    "o": 27,
    "t": "Ang taong ito'y hinuli ng mga Judio, at papatayin na lamang sana nila, nang dumalo akong may kasamang mga kawal at siya'y iniligtas ko, nang mapagtantong siya'y isang taga Roma."
  },
  {
    "i": 32070,
    "b": 50,
    "c": 5223,
    "r": 5223,
    "o": 28,
    "t": "At sa pagkaibig kong mapagunawa ang dahilan kung bakit siya'y kanilang isinakdal, ay ipinanaog ko siya sa kanilang Sanedrin:"
  },
  {
    "i": 32071,
    "b": 50,
    "c": 5223,
    "r": 5223,
    "o": 29,
    "t": "Na nasumpungan ko na siya'y kanilang isinasakdal sa mga suliranin tungkol sa kanilang kautusan, datapuwa't walang anomang sakdal laban sa kaniya na marapat sa kamatayan o sa tanikala."
  },
  {
    "i": 32072,
    "b": 50,
    "c": 5223,
    "r": 5223,
    "o": 30,
    "t": "At nang ipakilala sa akin na may banta laban sa taong iyan, ay ipinadala ko siya agad sa iyo, na aking ipinagbilin din sa mga sa kaniya'y nangagsasakdal na mangagsalita sa harapan mo laban sa kaniya."
  },
  {
    "i": 32073,
    "b": 50,
    "c": 5223,
    "r": 5223,
    "o": 31,
    "t": "Kaya't ang mga kawal, alinsunod sa iniutos sa kanila, ay kinuha si Pablo at dinala siya sa gabi sa Antipatris."
  },
  {
    "i": 32074,
    "b": 50,
    "c": 5223,
    "r": 5223,
    "o": 32,
    "t": "Datapuwa't nang kinabukasan ay pinabayaan nilang samahan siya ng mga kabayuhan, at nangagbalik sa kuta:"
  },
  {
    "i": 32075,
    "b": 50,
    "c": 5223,
    "r": 5223,
    "o": 33,
    "t": "At sila, nang sila'y magsidating sa Cesarea at maibigay ang sulat sa gobernador, ay iniharap din si Pablo sa harapan niya."
  },
  {
    "i": 32076,
    "b": 50,
    "c": 5223,
    "r": 5223,
    "o": 34,
    "t": "At nang mabasa niya ito, ay itinanong niya kung taga saang lalawigan siya; at nang maalamang siya'y taga Cilicia,"
  },
  {
    "i": 32077,
    "b": 50,
    "c": 5223,
    "r": 5223,
    "o": 35,
    "t": "Pakikinggan kitang lubos, ang sabi niya, pagdating naman ng mga nagsisipagsakdal sa iyo: at ipinagutos na siya'y ingatan sa palasio ni Herodes."
  },
  {
    "i": 32078,
    "b": 50,
    "c": 5224,
    "r": 5224,
    "o": 1,
    "t": "At pagkaraan ng limang araw ay lumusong ang pangulong saserdoteng si Ananias na kasama ang ilang matatanda, at ang isang Tertulo na mananalumpati; at sila'y nangagbigay-alam sa gobernador laban kay Pablo."
  },
  {
    "i": 32079,
    "b": 50,
    "c": 5224,
    "r": 5224,
    "o": 2,
    "t": "At nang siya'y tawagin, si Tertulo ay nagpasimulang isakdal siya, na sinasabi, Yamang dahil sa iyo'y nangagtatamo kami ng malaking kapayapaan, at sa iyong kalinga ay napawi sa bansang ito ang mga kasamaan,"
  },
  {
    "i": 32080,
    "b": 50,
    "c": 5224,
    "r": 5224,
    "o": 3,
    "t": "Ay tinatanggap namin ito sa lahat ng mga paraan at sa lahat ng mga dako, kagalanggalang na Felix, ng buong pagpapasalamat."
  },
  {
    "i": 32081,
    "b": 50,
    "c": 5224,
    "r": 5224,
    "o": 4,
    "t": "Datapuwa't, nang huwag akong makabagabag pa sa iyo, ay ipinamamanhik ko sa iyo na pakinggan mo kami sa iyong kagandahang loob sa ilang mga salita."
  },
  {
    "i": 32082,
    "b": 50,
    "c": 5224,
    "r": 5224,
    "o": 5,
    "t": "Sapagka't nangasumpungan namin ang taong ito'y isang taong mapangulo at mapagbangon ng mga paghihimagsik sa gitna ng lahat ng mga Judio sa buong sanglibutan, at namiminuno sa sekta ng mga Nazareno:"
  },
  {
    "i": 32083,
    "b": 50,
    "c": 5224,
    "r": 5224,
    "o": 6,
    "t": "Na kaniya rin namang pinagsisikapang lapastanganin ang templo: na siya ring dahil ng aming inihuli:"
  },
  {
    "i": 32084,
    "b": 50,
    "c": 5224,
    "r": 5224,
    "o": 7,
    "t": "Datapuwa't dumating ang pangulong pinunong si Lysias at sapilitang inagaw siya sa aming mga kamay."
  },
  {
    "i": 32085,
    "b": 50,
    "c": 5224,
    "r": 5224,
    "o": 8,
    "t": "Na mapagtatalastas mo, sa iyong pagsisiyasat sa kaniya, ang lahat ng mga bagay na ito na laban sa kaniya'y isinasakdal namin."
  },
  {
    "i": 32086,
    "b": 50,
    "c": 5224,
    "r": 5224,
    "o": 9,
    "t": "At nakianib naman ang mga Judio sa pagsasakdal, na pinatutunayan na ang mga bagay na ito'y gayon nga."
  },
  {
    "i": 32087,
    "b": 50,
    "c": 5224,
    "r": 5224,
    "o": 10,
    "t": "At nang siya'y mahudyatan ng gobernador upang magsalita, si Pablo ay sumagot, Yamang nalalaman ko na ikaw ay hukom sa loob ng maraming mga taon sa bansang ito, ay masiglang gagawin ko ang aking pagsasanggalang:"
  },
  {
    "i": 32088,
    "b": 50,
    "c": 5224,
    "r": 5224,
    "o": 11,
    "t": "Sapagka't napagtatalastas mo na wala pang labingdalawang araw buhat nang ako'y umahon sa Jerusalem upang sumamba:"
  },
  {
    "i": 32089,
    "b": 50,
    "c": 5224,
    "r": 5224,
    "o": 12,
    "t": "At ni hindi nila ako nasumpungan sa templo na nakikipagtalo sa kanino man o kaya'y nanggugulo sa karamihan, ni sa mga sinagoga, ni sa bayan."
  },
  {
    "i": 32090,
    "b": 50,
    "c": 5224,
    "r": 5224,
    "o": 13,
    "t": "Ni hindi rin mapatutunayan nila sa iyo ang mga bagay na ngayo'y kanilang isinasakdal laban sa akin."
  },
  {
    "i": 32091,
    "b": 50,
    "c": 5224,
    "r": 5224,
    "o": 14,
    "t": "Nguni't ito ang ipinahahayag ko sa iyo, na ayon sa Daan na kanilang tinatawag na sekta, ay gayon ang paglilingkod ko sa Dios ng aming mga magulang, na sinasampalatayanan ang lahat ng mga bagay na alinsunod sa kautusan, at nangasusulat sa mga propeta;"
  },
  {
    "i": 32092,
    "b": 50,
    "c": 5224,
    "r": 5224,
    "o": 15,
    "t": "Na may pagasa sa Dios, na siya rin namang hinihintay nila, na magkakaroon ng pagkabuhay na maguli ng mga ganap at gayon din ng mga di ganap."
  },
  {
    "i": 32093,
    "b": 50,
    "c": 5224,
    "r": 5224,
    "o": 16,
    "t": "Na dahil nga rito'y lagi rin akong nagsasanay upang magkaroon ng isang budhing walang kapaslangan sa Dios at sa mga tao."
  },
  {
    "i": 32094,
    "b": 50,
    "c": 5224,
    "r": 5224,
    "o": 17,
    "t": "At nang makaraan nga ang ilang mga taon ay naparito ako upang magdala ng mga limos sa aking bansa, at ng mga hain:"
  },
  {
    "i": 32095,
    "b": 50,
    "c": 5224,
    "r": 5224,
    "o": 18,
    "t": "Na ganito nila ako nasumpungang pinalinis sa templo, na walang kasamang karamihan, ni wala ring kaguluhan: datapuwa't mayroon doong ilang mga Judiong galing sa Asia."
  },
  {
    "i": 32096,
    "b": 50,
    "c": 5224,
    "r": 5224,
    "o": 19,
    "t": "Na dapat magsiparito sa harapan mo, at mangagsakdal, kung may anomang laban sa akin."
  },
  {
    "i": 32097,
    "b": 50,
    "c": 5224,
    "r": 5224,
    "o": 20,
    "t": "O kaya'y ang mga tao ring ito ang mangagsabi kung anong masamang gawa ang nasumpungan nila nang ako'y nakatayo sa harapan ng Sanedrin,"
  },
  {
    "i": 32098,
    "b": 50,
    "c": 5224,
    "r": 5224,
    "o": 21,
    "t": "Maliban na sa isang tinig na ito na aking isinigaw nang nakatayo sa gitna nila, Tungkol sa pagkabuhay na maguli ng mga patay ako'y pinaghahatulan sa harapan ninyo sa araw na ito."
  },
  {
    "i": 32099,
    "b": 50,
    "c": 5224,
    "r": 5224,
    "o": 22,
    "t": "Datapuwa't si Felix, na may lalong ganap nang pagkatalastas tungkol sa Daan, ay ipinagpaliban sila, na sinasabi, Paglusong ni Lisias na pangulong kapitan, ay pasisiyahan ko ang inyong usap."
  }
]
