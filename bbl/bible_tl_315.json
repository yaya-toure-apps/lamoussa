[
  {
    "i": 31500,
    "b": 50,
    "c": 5208,
    "r": 5208,
    "o": 15,
    "t": "Na nang sila'y makalusong, ay ipinanalangin nila sila, upang kanilang tanggapin ang Espiritu Santo."
  },
  {
    "i": 31501,
    "b": 50,
    "c": 5208,
    "r": 5208,
    "o": 16,
    "t": "Sapagka't ito'y hindi pa bumababa sa kanino man sa kanila: kundi sila'y nangabautismuhan lamang sa pangalan ng Panginoong Jesus."
  },
  {
    "i": 31502,
    "b": 50,
    "c": 5208,
    "r": 5208,
    "o": 17,
    "t": "Nang magkagayo'y ipinatong sa kanila ang kanilang mga kamay, at kanilang tinanggap ang Espiritu Santo."
  },
  {
    "i": 31503,
    "b": 50,
    "c": 5208,
    "r": 5208,
    "o": 18,
    "t": "Nang makita nga ni Simon na sa pamamagitan ng pagpapatong ng mga kamay ng mga apostol ay ibinigay ang Espiritu Santo, ay inalok niya sila ng salapi,"
  },
  {
    "i": 31504,
    "b": 50,
    "c": 5208,
    "r": 5208,
    "o": 19,
    "t": "Na sinasabi, Bigyan naman ninyo ako ng kapangyarihang ito, upang sinomang patungan ko ng aking mga kamay, ay tumanggap ng Espiritu Santo."
  },
  {
    "i": 31505,
    "b": 50,
    "c": 5208,
    "r": 5208,
    "o": 20,
    "t": "Datapuwa't sinabi sa kaniya ni Pedro, Ang iyong salapi'y mapahamak na kasama mo, sapagka't inisip mong tamuhin ang kaloob ng Dios sa pamamagitan ng salapi."
  },
  {
    "i": 31506,
    "b": 50,
    "c": 5208,
    "r": 5208,
    "o": 21,
    "t": "Wala kang bahagi ni kapalaran man sa bagay na ito: sapagka't ang puso mo'y hindi matuwid sa harap ng Dios."
  },
  {
    "i": 31507,
    "b": 50,
    "c": 5208,
    "r": 5208,
    "o": 22,
    "t": "Magsisi ka nga sa kasamaan mong ito, at manalangin ka sa Panginoon, baka sakaling ipatawad sa iyo ang pagiisip ng iyong puso."
  },
  {
    "i": 31508,
    "b": 50,
    "c": 5208,
    "r": 5208,
    "o": 23,
    "t": "Sapagka't nakikita kong ikaw ay nasa apdo ng kapaitan at sa tali ng katampalasanan."
  },
  {
    "i": 31509,
    "b": 50,
    "c": 5208,
    "r": 5208,
    "o": 24,
    "t": "At sumagot si Simon at sinabi, Ipanalangin ninyo ako sa Panginoon, upang huwag mangyari sa akin ang alin mang bagay sa mga sinasabi ninyo."
  },
  {
    "i": 31510,
    "b": 50,
    "c": 5208,
    "r": 5208,
    "o": 25,
    "t": "Sila nga, nang makapagpatotoo at masabi na nila ang salita ng Panginoon, ay nangagbalik sa Jerusalem, at ipinangaral ang evangelio sa maraming nayon ng mga Samaritano."
  },
  {
    "i": 31511,
    "b": 50,
    "c": 5208,
    "r": 5208,
    "o": 26,
    "t": "Datapuwa't nagsalita kay Felipe ang isang anghel ng Panginoon, na nagsasabi, Magtindig ka, at ikaw ay pumaroon sa dakong timugan, sa daang palusong mula sa Jerusalem hanggang sa Gaza: na ito'y ilang."
  },
  {
    "i": 31512,
    "b": 50,
    "c": 5208,
    "r": 5208,
    "o": 27,
    "t": "At siya'y nagtindig at yumaon: at narito, ang isang lalaking taga Etiopia, isang bating na may dakilang kapamahalaan na sakop ni Candace, reina ng mga Etiope, na siyang namamahala ng lahat niyang kayamanan, at siya'y naparoon sa Jerusalem upang sumamba;"
  },
  {
    "i": 31513,
    "b": 50,
    "c": 5208,
    "r": 5208,
    "o": 28,
    "t": "At siya'y pabalik at nakaupo sa kaniyang karo, at binabasa ang propeta Isaias."
  },
  {
    "i": 31514,
    "b": 50,
    "c": 5208,
    "r": 5208,
    "o": 29,
    "t": "At sinabi kay Felipe ng Espiritu, Lumapit ka, at makisama sa karong ito."
  },
  {
    "i": 31515,
    "b": 50,
    "c": 5208,
    "r": 5208,
    "o": 30,
    "t": "At tumakbo si Felipeng patungo sa kaniya, at napakinggan niyang binabasa si Isaias na propeta, at sinabi, Nauunawa mo baga ang binabasa mo?"
  },
  {
    "i": 31516,
    "b": 50,
    "c": 5208,
    "r": 5208,
    "o": 31,
    "t": "At sinabi niya, Paanong magagawa ko, maliban nang may pumatnubay sa aking sinoman? At pinakiusapan niya si Felipe na pumanhik at maupong kasama niya."
  },
  {
    "i": 31517,
    "b": 50,
    "c": 5208,
    "r": 5208,
    "o": 32,
    "t": "Ang dako nga ng kasulatan na binabasa niya ay ito, Siya'y gaya ng tupa na dinala sa patayan; At kung paanong hindi umimik ang kordero sa harap ng manggugupit sa kaniya, Gayon din hindi niya binubuka ang kaniyang bibig:"
  },
  {
    "i": 31518,
    "b": 50,
    "c": 5208,
    "r": 5208,
    "o": 33,
    "t": "Sa kaniyang pagpapakababa'y inalis ang kaniyang paghuhukom. Sino ang maghahayag ng kaniyang lahi? Sapagka't inalis sa lupa ang kaniyang buhay."
  },
  {
    "i": 31519,
    "b": 50,
    "c": 5208,
    "r": 5208,
    "o": 34,
    "t": "At sumagot ang bating kay Felipe, at sinabi, Ipinamamanhik ko sa iyo, kanino sinasabi ng propeta ito? sa kaniya bagang sarili, o sa alin mang iba?"
  },
  {
    "i": 31520,
    "b": 50,
    "c": 5208,
    "r": 5208,
    "o": 35,
    "t": "At binuka ni Felipe ang kaniyang bibig, at pagpapasimula sa kasulatang ito, ay ipinangaral sa kaniya si Jesus."
  },
  {
    "i": 31521,
    "b": 50,
    "c": 5208,
    "r": 5208,
    "o": 36,
    "t": "At sa pagpapatuloy sa daan, ay nagsidating sila sa dakong may tubig; at sinabi ng bating, Narito, ang tubig; ano ang nakahahadlang upang ako'y mabautismuhan?"
  },
  {
    "i": 31522,
    "b": 50,
    "c": 5208,
    "r": 5208,
    "o": 37,
    "t": "At sinabi ni Felipe Kung nanampalataya ka ng buong puso ay mangyayari. At sumagot siya at sinabi: Sumasampalataya ako na si Jesu-Cristo ay Anak ng Dios."
  },
  {
    "i": 31523,
    "b": 50,
    "c": 5208,
    "r": 5208,
    "o": 38,
    "t": "At ipinagutos niyang itigil ang karo: at sila'y kapuwa lumusong sa tubig, si Felipe at ang bating; at kaniyang binautismuhan siya."
  },
  {
    "i": 31524,
    "b": 50,
    "c": 5208,
    "r": 5208,
    "o": 39,
    "t": "At nang magsiahon sila sa tubig, ay inagaw si Felipe ng Espiritu ng Panginoon; at hindi na siya nakita ng bating, sapagka't ipinagpatuloy niya ang kaniyang lakad na natutuwa."
  },
  {
    "i": 31525,
    "b": 50,
    "c": 5208,
    "r": 5208,
    "o": 40,
    "t": "Nguni't nasumpungan si Felipe sa Azoto: at sa pagdadaan ay ipinangaral niya ang evangelio sa lahat ng mga bayan, hanggang sa dumating siya sa Cesarea."
  },
  {
    "i": 31526,
    "b": 50,
    "c": 5209,
    "r": 5209,
    "o": 1,
    "t": "Datapuwa't si Saulo, na sumisilakbo pa ng mga pagbabanta at pagpatay laban sa mga alagad ng Panginoon, ay naparoon sa dakilang saserdote,"
  },
  {
    "i": 31527,
    "b": 50,
    "c": 5209,
    "r": 5209,
    "o": 2,
    "t": "At humingi sa kaniya ng mga sulat sa Damasco sa mga sinagoga, upang kung siya'y makasumpong ng sinoman sa mga nasa Daan, maging mga lalake o mga babae, ay kaniya silang madalang gapos sa Jerusalem."
  },
  {
    "i": 31528,
    "b": 50,
    "c": 5209,
    "r": 5209,
    "o": 3,
    "t": "At sa kaniyang paglalakad, ay nangyari na siya'y malapit sa Damasco: at pagdaka'y nagliwanag sa palibot niya ang isang ilaw mula sa langit:"
  },
  {
    "i": 31529,
    "b": 50,
    "c": 5209,
    "r": 5209,
    "o": 4,
    "t": "At siya'y nasubasob sa lupa, at nakarinig ng isang tinig na sa kaniya'y nagsasabi, Saulo, Saulo, bakit mo ako pinaguusig?"
  },
  {
    "i": 31530,
    "b": 50,
    "c": 5209,
    "r": 5209,
    "o": 5,
    "t": "At sinabi niya, Sino ka baga, Panginoon? At sinabi niya, Ako'y si Jesus na iyong pinaguusig:"
  },
  {
    "i": 31531,
    "b": 50,
    "c": 5209,
    "r": 5209,
    "o": 6,
    "t": "Nguni't magtindig ka, at ikaw ay pumasok sa bayan, at sasalitain sa iyo ang dapat mong gawin."
  },
  {
    "i": 31532,
    "b": 50,
    "c": 5209,
    "r": 5209,
    "o": 7,
    "t": "At ang mga taong kasama niya sa paglalakad ay nangatilihan na hindi makapagsalita, na naririnig ang tinig, datapuwa't walang nakikitang sinoman."
  },
  {
    "i": 31533,
    "b": 50,
    "c": 5209,
    "r": 5209,
    "o": 8,
    "t": "At nagtindig sa lupa si Saulo; at pagkadilat ng kaniyang mga mata, ay di siya nakakita ng anoman; at kanilang inakay siya sa kamay at ipinasok siya sa Damasco."
  },
  {
    "i": 31534,
    "b": 50,
    "c": 5209,
    "r": 5209,
    "o": 9,
    "t": "At siya'y tatlong araw na walang paningin, at hindi kumain ni uminom man."
  },
  {
    "i": 31535,
    "b": 50,
    "c": 5209,
    "r": 5209,
    "o": 10,
    "t": "Ngayon nga'y may isang alagad sa Damasco, na nagngangalang Ananias; at sinabi sa kaniya ng Panginoon sa pangitain, Ananias. At sinabi niya, Narito ako, Panginoon."
  },
  {
    "i": 31536,
    "b": 50,
    "c": 5209,
    "r": 5209,
    "o": 11,
    "t": "At sinabi sa kaniya ng Panginoon, Magtindig ka, at pumaroon sa lansangang tinatawag na Matuwid, at ipagtanong mo sa bahay ni Judas ang isa na nagngangalang Saulo, lalaking taga Tarso: sapagka't narito, siya'y nananalangin;"
  },
  {
    "i": 31537,
    "b": 50,
    "c": 5209,
    "r": 5209,
    "o": 12,
    "t": "At nakita niya ang isang lalaking nagngangalang Ananias na pumapasok, at ipinapatong ang kaniyang mga kamay sa kaniya, upang tanggapin niya ang kaniyang paningin."
  },
  {
    "i": 31538,
    "b": 50,
    "c": 5209,
    "r": 5209,
    "o": 13,
    "t": "Nguni't sumagot si Ananias, Panginoon, nabalitaan ko sa marami ang tungkol sa taong ito, kung gaano karaming kasamaan ang ginawa niya sa iyong mga banal sa Jerusalem:"
  },
  {
    "i": 31539,
    "b": 50,
    "c": 5209,
    "r": 5209,
    "o": 14,
    "t": "At dito siya'y may kapahintulutan ng mga pangulong saserdote na gapusin ang lahat ng mga nagsisitawag sa iyong pangalan."
  },
  {
    "i": 31540,
    "b": 50,
    "c": 5209,
    "r": 5209,
    "o": 15,
    "t": "Datapuwa't sinabi sa kaniya ng Panginoon, Pumaroon ka: sapagka't siya'y sisidlang hirang sa akin, upang dalhin ang aking pangalan sa harapan ng mga Gentil at ng mga hari, at ng mga anak ni Israel:"
  },
  {
    "i": 31541,
    "b": 50,
    "c": 5209,
    "r": 5209,
    "o": 16,
    "t": "Sapagka't sa kaniya'y aking ipakikilala kung gaano karaming mga bagay ang dapat niyang tiisin dahil sa aking pangalan."
  },
  {
    "i": 31542,
    "b": 50,
    "c": 5209,
    "r": 5209,
    "o": 17,
    "t": "At umalis si Ananias at pumasok sa bahay; at ipinatong ang kaniyang mga kamay sa kaniya na sinabi, Kapatid na Saulo, ang Panginoon, sa makatuwid baga'y si Jesus, na sa iyo'y napakita sa daan na iyong pinanggalingan, ay nagsugo sa akin, upang tanggapin mo ang iyong paningin, at mapuspos ka ng Espiritu Santo."
  },
  {
    "i": 31543,
    "b": 50,
    "c": 5209,
    "r": 5209,
    "o": 18,
    "t": "At pagdaka'y nangalaglag mula sa kaniyang mga mata ang mga parang kaliskis, at tinanggap niya ang kaniyang paningin; at siya'y nagtindig at siya'y binautismuhan;"
  },
  {
    "i": 31544,
    "b": 50,
    "c": 5209,
    "r": 5209,
    "o": 19,
    "t": "At siya'y kumain at lumakas. At siya'y nakisamang ilang araw sa mga alagad na nangasa Damasco."
  },
  {
    "i": 31545,
    "b": 50,
    "c": 5209,
    "r": 5209,
    "o": 20,
    "t": "At pagdaka'y kaniyang itinanyag sa mga sinagoga si Jesus, na siya ang Anak ng Dios."
  },
  {
    "i": 31546,
    "b": 50,
    "c": 5209,
    "r": 5209,
    "o": 21,
    "t": "At ang lahat ng sa kaniya'y nakarinig ay namangha, at nangagsabi, Hindi baga ito yaong sa Jerusalem ay lumipol sa mga nagsitawag sa pangalang ito? at sa ganitong nasa ay naparito siya, upang sila'y dalhing gapos sa harap ng mga pangulong saserdote."
  },
  {
    "i": 31547,
    "b": 50,
    "c": 5209,
    "r": 5209,
    "o": 22,
    "t": "Datapuwa't lalo nang lumakas ang loob ni Saulo, at nilito ang mga Judio na nangananahan sa Damasco, na pinatutunayan na ito ang Cristo."
  },
  {
    "i": 31548,
    "b": 50,
    "c": 5209,
    "r": 5209,
    "o": 23,
    "t": "At nang maganap ang maraming mga araw, ay nangagsanggunian ang mga Judio upang siya'y patayin:"
  },
  {
    "i": 31549,
    "b": 50,
    "c": 5209,
    "r": 5209,
    "o": 24,
    "t": "Datapuwa't napagtalastas ni Saulo ang kanilang banta. At kanilang binantayan naman ang mga pintuang daan sa araw at gabi upang siya'y kanilang patayin:"
  },
  {
    "i": 31550,
    "b": 50,
    "c": 5209,
    "r": 5209,
    "o": 25,
    "t": "Nguni't kinuha siya sa gabi ng kaniyang mga alagad, at siya'y ibinaba sa kuta na siya'y inihugos na nasa isang balaong."
  },
  {
    "i": 31551,
    "b": 50,
    "c": 5209,
    "r": 5209,
    "o": 26,
    "t": "At nang siya'y dumating sa Jerusalem, ay pinagsikapan niyang makipisan sa mga alagad: at silang lahat ay nangatakot sa kaniya, sa di paniniwala na siya'y alagad,"
  },
  {
    "i": 31552,
    "b": 50,
    "c": 5209,
    "r": 5209,
    "o": 27,
    "t": "Datapuwa't kinuha siya ni Bernabe, at siya'y iniharap sa mga apostol, at sa kanila'y isinaysay kung paanong nakita niya sa daan ang Panginoon, at kinausap siya, at kung paanong siya'y nangaral sa Damasco na may katapangan sa pangalan ni Jesus."
  },
  {
    "i": 31553,
    "b": 50,
    "c": 5209,
    "r": 5209,
    "o": 28,
    "t": "At siya'y kasamasama nila, na pumapasok at lumalabas sa Jerusalem,"
  },
  {
    "i": 31554,
    "b": 50,
    "c": 5209,
    "r": 5209,
    "o": 29,
    "t": "Na nangangaral na may katapangan sa pangalan ng Panginoon: at siya'y nagsalita at nakipagtuligsaan sa mga Greco-Judio; datapuwa't pinagpipilitan nilang siya'y mapatay."
  },
  {
    "i": 31555,
    "b": 50,
    "c": 5209,
    "r": 5209,
    "o": 30,
    "t": "At nang maalaman ito ng mga kapatid, ay inihatid nila siya sa Cesarea, at siya'y sinugo nila sa Tarso."
  },
  {
    "i": 31556,
    "b": 50,
    "c": 5209,
    "r": 5209,
    "o": 31,
    "t": "Sa gayo'y nagkaroon ng kapayapaan ang iglesia sa buong Judea at Galilea at Samaria palibhasa'y pinagtibay; at, sa paglakad na may takot sa Panginoon at may kaaliwan ng Espiritu Santo, ay nagsisidami."
  },
  {
    "i": 31557,
    "b": 50,
    "c": 5209,
    "r": 5209,
    "o": 32,
    "t": "At nangyari, na sa paglalakad ni Pedro sa lahat ng dako, siya'y naparoon naman sa mga banal na nangananahan sa Lidda."
  },
  {
    "i": 31558,
    "b": 50,
    "c": 5209,
    "r": 5209,
    "o": 33,
    "t": "At doo'y natagpuan niya ang isang lalake na nagngangalang Eneas, na walo nang taong sumasabanig; sapagka't siya'y lumpo."
  },
  {
    "i": 31559,
    "b": 50,
    "c": 5209,
    "r": 5209,
    "o": 34,
    "t": "At sinabi sa kaniya ni Pedro, Eneas, pinagagaling ka ni Jesucristo: magtindig ka, at husayin mo ang iyong higaan. At pagdaka'y nagtindig siya."
  },
  {
    "i": 31560,
    "b": 50,
    "c": 5209,
    "r": 5209,
    "o": 35,
    "t": "At siya'y nakita ng lahat ng mga nangananahan sa Lidda at sa Sarona, at sila'y nangagbalik-loob sa Panginoon."
  },
  {
    "i": 31561,
    "b": 50,
    "c": 5209,
    "r": 5209,
    "o": 36,
    "t": "Ngayon ay may isang alagad sa Joppe na nagngangalang Tabita, na ang kahuluga'y Dorcas: ang babaing ito'y puspos ng mabubuting gawa at ng pagkaawang gawa na kaniyang ginagawa."
  },
  {
    "i": 31562,
    "b": 50,
    "c": 5209,
    "r": 5209,
    "o": 37,
    "t": "At nangyari nang mga araw na yaon, na siya'y nagkasakit, at namatay: at nang siya'y mahugasan na nila, ay kanilang ibinurol siya sa isang silid sa itaas."
  },
  {
    "i": 31563,
    "b": 50,
    "c": 5209,
    "r": 5209,
    "o": 38,
    "t": "At sapagka't malapit ang Lidda sa Joppe, pagkabalita ng mga alagad na si Pedro ay naroroon, ay nangagsugo sa kaniya ng dalawa katao, na ipinamamanhik sa kaniya, Huwag kang magluwat ng pagparito sa amin."
  },
  {
    "i": 31564,
    "b": 50,
    "c": 5209,
    "r": 5209,
    "o": 39,
    "t": "At nagtindig si Pedro at sumama sa kanila. At pagdating niya, ay inihatid nila sa silid sa itaas: at siya'y niligid ng lahat ng mga babaing bao, na nagsisitangis, at ipinakikita ang mga tunika at ang mga damit na ginawa ni Dorcas, nang ito'y kasama pa nila."
  },
  {
    "i": 31565,
    "b": 50,
    "c": 5209,
    "r": 5209,
    "o": 40,
    "t": "Datapuwa't pinalabas silang lahat ni Pedro, at lumuhod, at nanalangin; at pagbaling sa bangkay ay kaniyang sinabi, Tabita, magbangon ka. At iminulat niya ang kaniyang mga mata, at nang makita niya si Pedro, ay naupo siya."
  },
  {
    "i": 31566,
    "b": 50,
    "c": 5209,
    "r": 5209,
    "o": 41,
    "t": "At iniabot ni Pedro sa kaniya ang kaniyang kamay, at siya'y itinindig; at tinawag ang mga banal at ang mga babaing bao, at siya'y iniharap niyang buhay."
  },
  {
    "i": 31567,
    "b": 50,
    "c": 5209,
    "r": 5209,
    "o": 42,
    "t": "At ito'y nabansag sa buong Joppe: at marami ang mga nagsisampalataya sa Panginoon."
  },
  {
    "i": 31568,
    "b": 50,
    "c": 5209,
    "r": 5209,
    "o": 43,
    "t": "At nangyari, na siya'y nanahang maraming mga araw sa Joppe, na kasama ni Simong mangluluto ng balat."
  },
  {
    "i": 31569,
    "b": 50,
    "c": 5210,
    "r": 5210,
    "o": 1,
    "t": "At may isang lalake nga sa Cesarea, na nagngangalang Cornelio, senturion ng pulutong na tinatawag na pulutong Italiano."
  },
  {
    "i": 31570,
    "b": 50,
    "c": 5210,
    "r": 5210,
    "o": 2,
    "t": "Isang taong masipag sa kabanalan at matatakutin sa Dios siya at ang buong sangbahayan at naglimos ng marami sa mga tao, at laging nananalangin sa Dios."
  },
  {
    "i": 31571,
    "b": 50,
    "c": 5210,
    "r": 5210,
    "o": 3,
    "t": "Nakita niyang maliwanag, sa isang pangitain, nang may oras na ikasiyam ng araw, na pumapasok na patungo sa kaniya ang isang anghel ng Dios, at nagsasabi sa kaniya, Cornelio."
  },
  {
    "i": 31572,
    "b": 50,
    "c": 5210,
    "r": 5210,
    "o": 4,
    "t": "At siya, sa pagtitig niya sa kaniya, at sa pagkatakot niya, ay nagsabi, Ano ito, Panginoon? At sinabi niya sa kaniya, Ang mga panalangin mo at ang iyong mga paglilimos ay nangapailanglang na isang alaala sa harapan ng Dios."
  },
  {
    "i": 31573,
    "b": 50,
    "c": 5210,
    "r": 5210,
    "o": 5,
    "t": "At ngayo'y magsugo ka ng mga tao sa Joppe, at ipagsama mo yaong Simon, na may pamagat na Pedro;"
  },
  {
    "i": 31574,
    "b": 50,
    "c": 5210,
    "r": 5210,
    "o": 6,
    "t": "Siya'y nanunuluyan sa isa na Simong mangluluto ng balat, na ang kaniyang bahay ay nasa tabi ng dagat."
  },
  {
    "i": 31575,
    "b": 50,
    "c": 5210,
    "r": 5210,
    "o": 7,
    "t": "At nang umalis ang anghel na sa kaniya'y nagsalita, ay tumawag siya ng dalawa sa kaniyang mga alila, at ng isang kawal na masipag sa kabanalan sa mga nagsisipaglingkod sa kaniyang parati;"
  },
  {
    "i": 31576,
    "b": 50,
    "c": 5210,
    "r": 5210,
    "o": 8,
    "t": "At nang maisaysay na sa kanila ang lahat ng mga bagay, sila'y sinugo niya sa Joppe."
  },
  {
    "i": 31577,
    "b": 50,
    "c": 5210,
    "r": 5210,
    "o": 9,
    "t": "Nang kinabukasan nga samantalang sila'y patuloy sa kanilang paglalakad, at nang malapit na sa bayan, si Pedro ay umakyat sa ibabaw ng bahay upang manalangin, nang may oras na ikaanim;"
  },
  {
    "i": 31578,
    "b": 50,
    "c": 5210,
    "r": 5210,
    "o": 10,
    "t": "At siya'y nagutom at nagnais kumain: datapuwa't samantalang nangaghahanda sila, ay nawalan siya ng diwa;"
  },
  {
    "i": 31579,
    "b": 50,
    "c": 5210,
    "r": 5210,
    "o": 11,
    "t": "At nakita niyang bukas ang langit, at may isang sisidlang bumababa, gaya ng isang malapad na kumot, na nakabitin sa apat na panulok na bumababa sa lupa:"
  },
  {
    "i": 31580,
    "b": 50,
    "c": 5210,
    "r": 5210,
    "o": 12,
    "t": "Na doo'y naroroon ang lahat ng uri ng mga hayop na may apat na paa at ang mga nagsisigapang sa lupa at ang mga ibon sa langit."
  },
  {
    "i": 31581,
    "b": 50,
    "c": 5210,
    "r": 5210,
    "o": 13,
    "t": "At dumating sa kaniya ang isang tinig, Magtindig ka, Pedro; magpatay ka at kumain."
  },
  {
    "i": 31582,
    "b": 50,
    "c": 5210,
    "r": 5210,
    "o": 14,
    "t": "Datapuwa't sinabi ni Pedro, Hindi maaari, Panginoon; sapagka't kailan ma'y hindi ako kumain ng anomang bagay na marumi at karumaldumal."
  },
  {
    "i": 31583,
    "b": 50,
    "c": 5210,
    "r": 5210,
    "o": 15,
    "t": "At muling dumating sa kaniya ang tinig sa ikalawa, Ang nilinis ng Dios, ay huwag mong ipalagay na marumi."
  },
  {
    "i": 31584,
    "b": 50,
    "c": 5210,
    "r": 5210,
    "o": 16,
    "t": "At ito'y nangyaring makaitlo: at pagdaka'y binatak sa langit ang sisidlan."
  },
  {
    "i": 31585,
    "b": 50,
    "c": 5210,
    "r": 5210,
    "o": 17,
    "t": "Samantalang natitilihang totoo si Pedro sa kaniyang sarili, kung ano ang kahulugan ng pangitaing kaniyang nakita, narito, ang mga taong sinugo ni Cornelio, nang maipagtanong ang bahay ni Simon, ay nangagsitayo sa harapan ng pintuan."
  },
  {
    "i": 31586,
    "b": 50,
    "c": 5210,
    "r": 5210,
    "o": 18,
    "t": "At nangagsitawag at nangagtanong kung si Simon, na pinamagatang Pedro, ay nanunuluyan doon."
  },
  {
    "i": 31587,
    "b": 50,
    "c": 5210,
    "r": 5210,
    "o": 19,
    "t": "At samantalang iniisip ni Pedro ang tungkol sa pangitain, ay sinabi sa kaniya ng Espiritu, Narito, hinahanap ka ng tatlong tao."
  },
  {
    "i": 31588,
    "b": 50,
    "c": 5210,
    "r": 5210,
    "o": 20,
    "t": "Datapuwa't magtindig ka, at manaog ka, at sumama ka sa kanila, na huwag kang magalinlangan ng anoman: sapagka't sila'y aking sinugo."
  },
  {
    "i": 31589,
    "b": 50,
    "c": 5210,
    "r": 5210,
    "o": 21,
    "t": "At pinanaog ni Pedro ang mga tao, at sinabi, Narito, ako ang hinahanap ninyo: ano baga ang dahil ng inyong ipinarito?"
  },
  {
    "i": 31590,
    "b": 50,
    "c": 5210,
    "r": 5210,
    "o": 22,
    "t": "At sinabi nila, Ang senturiong si Cornelio, na taong matuwid at matatakutin sa Dios, at may mabuting patotoo ng buong bansa ng mga Judio, ay pinagpaunawaan ng Dios sa pamamagitan ng isang banal na anghel na ikaw ay paparoonin sa kaniyang bahay, at upang makarinig sa iyo ng mga salita."
  },
  {
    "i": 31591,
    "b": 50,
    "c": 5210,
    "r": 5210,
    "o": 23,
    "t": "Kaya't sila'y pinapasok at pinatuloy sila. At nang kinabukasa'y nagbangon siya at umalis na kasama nila, at siya'y sinamahan ng ilang kapatid na mula sa Joppe."
  },
  {
    "i": 31592,
    "b": 50,
    "c": 5210,
    "r": 5210,
    "o": 24,
    "t": "At nang kinabukasa'y nagsipasok sila sa Cesarea. At sila'y hinihintay ni Cornelio, na tinipon nito ang kaniyang kamaganakan at ang kaniyang mga kaibigang minamahal."
  },
  {
    "i": 31593,
    "b": 50,
    "c": 5210,
    "r": 5210,
    "o": 25,
    "t": "At nangyari, na pagpasok ni Pedro, ay sinalubong siya ni Cornelio, at nagpatirapa sa kaniyang paanan, at siya'y sinamba."
  },
  {
    "i": 31594,
    "b": 50,
    "c": 5210,
    "r": 5210,
    "o": 26,
    "t": "Datapuwa't itinindig siya ni Pedro, na sinasabi, Magtindig ka; ako man ay tao rin."
  },
  {
    "i": 31595,
    "b": 50,
    "c": 5210,
    "r": 5210,
    "o": 27,
    "t": "At sa pakikipagsalitaan niya sa kaniya, ay pumasok siya, at kaniyang naratnan ang maraming nangagkakatipon:"
  },
  {
    "i": 31596,
    "b": 50,
    "c": 5210,
    "r": 5210,
    "o": 28,
    "t": "At sinabi niya sa kanila, Nalalaman ninyo na hindi matuwid sa isang taong Judio na makisama lumapit sa isang taga ibang bansa; at gayon ma'y ipinakilala sa akin ng Dios, na sinomang tao'y huwag kong tawaging marumi o karumaldumal:"
  },
  {
    "i": 31597,
    "b": 50,
    "c": 5210,
    "r": 5210,
    "o": 29,
    "t": "Dahil din dito'y naparito akong hindi tumutol ng anoman, nang ako'y ipasundo. Itinatanong ko nga kung sa anong kadahilanan ipinasundo ninyo ako."
  },
  {
    "i": 31598,
    "b": 50,
    "c": 5210,
    "r": 5210,
    "o": 30,
    "t": "At sinabi ni Cornelio, May apat nang araw, hanggang sa oras na ito, na aking ginaganap ang pananalangin sa oras na ikasiyam sa bahay ko; at narito, tumindig sa harapan ko ang isang lalake na may pananamit na nagniningning,"
  },
  {
    "i": 31599,
    "b": 50,
    "c": 5210,
    "r": 5210,
    "o": 31,
    "t": "At sinabi, Cornelio, dininig ang dalangin mo, at ang iyong mga paglilimos ay inaalaala sa paningin ng Dios."
  }
]
