[
  {
    "i": 18800,
    "b": 22,
    "c": 2454,
    "r": 2454,
    "o": 11,
    "t": "O, tu, cea necăjită, bântuită de furtuni și nemângâiată, iată, voi așeza pietrele tale pe rubine și temeliile tale pe safire;"
  },
  {
    "i": 18801,
    "b": 22,
    "c": 2454,
    "r": 2454,
    "o": 12,
    "t": "Voi face crenelurile tale din agate, porțile tale din carbuncul și toată zidirea ta din pietre scumpe."
  },
  {
    "i": 18802,
    "b": 22,
    "c": 2454,
    "r": 2454,
    "o": 13,
    "t": "Toți fiii tăi vor fi învățați de Domnul și mare va fi pacea fiilor tăi."
  },
  {
    "i": 18803,
    "b": 22,
    "c": 2454,
    "r": 2454,
    "o": 14,
    "t": "Vei fi întemeiată pe dreptate, vei fi departe de asuprire, căci nu te vei mai teme, și de spaimă, căci nu se va mai apropia de tine."
  },
  {
    "i": 18804,
    "b": 22,
    "c": 2454,
    "r": 2454,
    "o": 15,
    "t": "Iată, dacă cineva te va ataca, nu va fi din porunca Mea; oricine te va ataca va cădea înaintea ta."
  },
  {
    "i": 18805,
    "b": 22,
    "c": 2454,
    "r": 2454,
    "o": 16,
    "t": "Iată, Eu am creat pe fierarul care suflă în focul de cărbuni și scoate unelte pentru lucrarea lui; Eu am creat și pe nimicitor ca să nimicească."
  },
  {
    "i": 18806,
    "b": 22,
    "c": 2454,
    "r": 2454,
    "o": 17,
    "t": "Nicio armă făurită împotriva ta nu va izbuti și orice limbă care se va ridica la judecată împotriva ta o vei osândi. Aceasta este moștenirea slujitorilor Domnului și dreptatea lor care vine de la Mine, zice Domnul."
  },
  {
    "i": 18807,
    "b": 22,
    "c": 2455,
    "r": 2455,
    "o": 1,
    "t": "O, voi toți cei însetați, veniți la apă! Și voi, cei ce n-aveți bani, veniți, cumpărați și mâncați! Veniți, cumpărați fără bani și fără plată, vin și lapte!"
  },
  {
    "i": 18808,
    "b": 22,
    "c": 2455,
    "r": 2455,
    "o": 2,
    "t": "De ce cheltuiți argint pentru ceea ce nu este pâine și osteneala voastră pentru ceea ce nu satură? Ascultați-Mă cu atenție și mâncați ceea ce este bun și sufletul vostru se va desfăta cu bucate gustoase."
  },
  {
    "i": 18809,
    "b": 22,
    "c": 2455,
    "r": 2455,
    "o": 3,
    "t": "Plecați-vă urechea și veniți la Mine, ascultați și sufletul vostru va trăi! Voi încheia cu voi un legământ veșnic, îndurările sigure făgăduite lui David."
  },
  {
    "i": 18810,
    "b": 22,
    "c": 2455,
    "r": 2455,
    "o": 4,
    "t": "Iată, l-am pus martor pentru popoare, conducător și poruncitor al popoarelor."
  },
  {
    "i": 18811,
    "b": 22,
    "c": 2455,
    "r": 2455,
    "o": 5,
    "t": "Iată, vei chema un neam pe care nu-l cunoști și un neam care nu te cunoaște va alerga la tine, din pricina Domnului, Dumnezeului tău, și pentru Sfântul lui Israel, căci El te-a proslăvit."
  },
  {
    "i": 18812,
    "b": 22,
    "c": 2455,
    "r": 2455,
    "o": 6,
    "t": "Căutați pe Domnul câtă vreme poate fi găsit, chemați-L câtă vreme este aproape!"
  },
  {
    "i": 18813,
    "b": 22,
    "c": 2455,
    "r": 2455,
    "o": 7,
    "t": "Cel rău să-și părăsească calea lui și omul nelegiuit gândurile lui și să se întoarcă la Domnul, care va avea milă de el, și la Dumnezeul nostru, care iartă cu larghețe."
  },
  {
    "i": 18814,
    "b": 22,
    "c": 2455,
    "r": 2455,
    "o": 8,
    "t": "Căci gândurile Mele nu sunt gândurile voastre și căile voastre nu sunt căile Mele, zice Domnul."
  },
  {
    "i": 18815,
    "b": 22,
    "c": 2455,
    "r": 2455,
    "o": 9,
    "t": "Căci precum cerurile sunt mai înalte decât pământul, așa sunt căile Mele mai înalte decât căile voastre și gândurile Mele decât gândurile voastre."
  },
  {
    "i": 18816,
    "b": 22,
    "c": 2455,
    "r": 2455,
    "o": 10,
    "t": "Căci, precum ploaia și zăpada se coboară din ceruri și nu se mai întorc acolo, ci udă pământul și-l fac să rodească și să dea verdeață, ca să dea sămânță semănătorului și pâine de mâncare,"
  },
  {
    "i": 18817,
    "b": 22,
    "c": 2455,
    "r": 2455,
    "o": 11,
    "t": "Tot așa și cuvântul Meu care iese din gura Mea: nu se va întoarce la Mine fără să-și fi împlinit rostul, ci va face voia Mea și va împlini lucrul pentru care l-am trimis."
  },
  {
    "i": 18818,
    "b": 22,
    "c": 2455,
    "r": 2455,
    "o": 12,
    "t": "Căci veți ieși cu bucurie și veți fi călăuziți în pace; munții și dealurile vor izbucni în cântări de bucurie înaintea voastră și toți copacii câmpului vor bate din palme."
  },
  {
    "i": 18819,
    "b": 22,
    "c": 2455,
    "r": 2455,
    "o": 13,
    "t": "În locul spinului va crește chiparosul și în locul urzicii va crește mirtul; și lucrul acesta va fi spre slava Domnului, un semn veșnic care nu va fi nimicit."
  },
  {
    "i": 18820,
    "b": 22,
    "c": 2456,
    "r": 2456,
    "o": 1,
    "t": "Așa zice Domnul: Păziți dreptatea și faceți dreptate, căci mântuirea Mea este aproape să vină și dreptatea Mea să se arate."
  },
  {
    "i": 18821,
    "b": 22,
    "c": 2456,
    "r": 2456,
    "o": 2,
    "t": "Ferice de omul care face aceasta și de fiul omului care se ține de ea, care păzește Sabatul și nu-l profanează și își păzește mâna ca să nu facă niciun rău!"
  },
  {
    "i": 18822,
    "b": 22,
    "c": 2456,
    "r": 2456,
    "o": 3,
    "t": "Străinul care s-a alipit de Domnul să nu zică: „Domnul mă va despărți cu totul de poporul Său!” Și famenul să nu zică: „Iată, eu sunt un copac uscat!”"
  },
  {
    "i": 18823,
    "b": 22,
    "c": 2456,
    "r": 2456,
    "o": 4,
    "t": "Căci așa zice Domnul famenilor care păzesc Sabatele Mele și aleg ceea ce-Mi este plăcut și se țin cu tărie de legământul Meu:"
  },
  {
    "i": 18824,
    "b": 22,
    "c": 2456,
    "r": 2456,
    "o": 5,
    "t": "Le voi da în Casa Mea și înăuntrul zidurilor Mele un loc de pomenire și un nume mai bun decât fii și fiice; le voi da un nume veșnic, care nu va fi nimicit."
  },
  {
    "i": 18825,
    "b": 22,
    "c": 2456,
    "r": 2456,
    "o": 6,
    "t": "Și pe străinii care se alipesc de Domnul ca să-I slujească, să iubească Numele Domnului și să fie slujitorii Lui, pe toți cei ce păzesc Sabatul și nu-l profanează și se țin cu tărie de legământul Meu,"
  },
  {
    "i": 18826,
    "b": 22,
    "c": 2456,
    "r": 2456,
    "o": 7,
    "t": "Îi voi aduce la muntele Meu cel sfânt și-i voi umple de bucurie în Casa Mea de rugăciune; arderile lor de tot și jertfele lor vor fi plăcute pe altarul Meu, căci Casa Mea se va numi o Casă de rugăciune pentru toate popoarele."
  },
  {
    "i": 18827,
    "b": 22,
    "c": 2456,
    "r": 2456,
    "o": 8,
    "t": "Domnul Dumnezeu, care adună pe cei împrăștiați ai lui Israel, zice: „Voi mai aduna la el și pe alții, pe lângă cei ce sunt adunați!”"
  },
  {
    "i": 18828,
    "b": 22,
    "c": 2456,
    "r": 2456,
    "o": 9,
    "t": "Veniți, toate fiarele de pe câmp, veniți toate fiarele din pădure și mâncați!"
  },
  {
    "i": 18829,
    "b": 22,
    "c": 2456,
    "r": 2456,
    "o": 10,
    "t": "Păzitorii lui sunt orbi cu toții, nu știu nimic; sunt niște câini muți, care nu pot lătra, visează, stau culcați și le place să doarmă."
  },
  {
    "i": 18830,
    "b": 22,
    "c": 2456,
    "r": 2456,
    "o": 11,
    "t": "Niște câini lacomi, care nu se mai satură; sunt niște păstori care nu pricep nimic; toți își văd de calea lor, fiecare umblă după folosul lui, de la cel mai mic până la cel mai mare."
  },
  {
    "i": 18831,
    "b": 22,
    "c": 2456,
    "r": 2456,
    "o": 12,
    "t": "„Veniți”, zic ei, „să luăm vin și să ne îmbătăm cu băuturi amețitoare! Mâine va fi ca azi, ba încă și mai bine!”"
  },
  {
    "i": 18832,
    "b": 22,
    "c": 2457,
    "r": 2457,
    "o": 1,
    "t": "Cel neprihănit piere și nimănui nu-i pasă; oamenii evlavioși sunt luați și nimănui nu-i pasă că cel neprihănit este luat dinaintea răului ce va veni."
  },
  {
    "i": 18833,
    "b": 22,
    "c": 2457,
    "r": 2457,
    "o": 2,
    "t": "El va intra în pace; cei ce umblă pe calea cea dreaptă se vor odihni în paturile lor."
  },
  {
    "i": 18834,
    "b": 22,
    "c": 2457,
    "r": 2457,
    "o": 3,
    "t": "Dar voi, apropiați-vă aici, fii ai vrăjitoarei, seminție preacurvară și desfrânată!"
  },
  {
    "i": 18835,
    "b": 22,
    "c": 2457,
    "r": 2457,
    "o": 4,
    "t": "De cine vă bateți voi joc? Împotriva cui vă deschideți voi gura și scoateți limba? Nu sunteți voi copii ai răzvrătirii, seminție mincinoasă?"
  },
  {
    "i": 18836,
    "b": 22,
    "c": 2457,
    "r": 2457,
    "o": 5,
    "t": "Voi, care ardeți de poftă printre stejari, sub orice copac verde, care înjunghiați pe copii în văi, sub crăpăturile stâncilor?"
  },
  {
    "i": 18837,
    "b": 22,
    "c": 2457,
    "r": 2457,
    "o": 6,
    "t": "În pietrele șlefuite ale văii îți este partea; ele, ele sunt soarta ta; lor le torni tu jertfe de băutură, lor le aduci tu ofrande de mâncare! Pot Eu să fiu mulțumit cu acestea?"
  },
  {
    "i": 18838,
    "b": 22,
    "c": 2457,
    "r": 2457,
    "o": 7,
    "t": "Pe un munte înalt și ridicat îți așezi patul; acolo te sui și ca să aduci jertfe."
  },
  {
    "i": 18839,
    "b": 22,
    "c": 2457,
    "r": 2457,
    "o": 8,
    "t": "Îți pui aducerea aminte în spatele ușii și al ușorilor! Căci, depărtându-te de Mine, te descoperi, te sui în pat și-l lărgești. Faci legământ cu ei, îți place culcușul lor și te uiți la aducerea aminte."
  },
  {
    "i": 18840,
    "b": 22,
    "c": 2457,
    "r": 2457,
    "o": 9,
    "t": "Te duci la împărat cu ulei și-ți înmulțești parfumurile; trimiți soli departe și te cobori până în locuința morților."
  },
  {
    "i": 18841,
    "b": 22,
    "c": 2457,
    "r": 2457,
    "o": 10,
    "t": "Obosești cu atâta umblet, dar nu zici: „Degeaba!” Îți simți totdeauna puterea mâinii tale și de aceea nu simți nicio slăbiciune."
  },
  {
    "i": 18842,
    "b": 22,
    "c": 2457,
    "r": 2457,
    "o": 11,
    "t": "De cine te temi și de cine te îngrozești ca să Mă minți, să nu-ți mai aduci aminte de Mine și să nu-ți mai pese de Mine? Nu tac Eu de multă vreme? De aceea nu te temi de Mine!"
  },
  {
    "i": 18843,
    "b": 22,
    "c": 2457,
    "r": 2457,
    "o": 12,
    "t": "Eu voi spune dreptatea ta și faptele tale, care nu-ți vor folosi cu nimic."
  },
  {
    "i": 18844,
    "b": 22,
    "c": 2457,
    "r": 2457,
    "o": 13,
    "t": "Când vei striga, să te scape idolii tăi! Vântul îi va lua pe toți, o suflare îi va ridica. Dar cine se încrede în Mine va moșteni țara și va stăpâni muntele Meu cel sfânt."
  },
  {
    "i": 18845,
    "b": 22,
    "c": 2457,
    "r": 2457,
    "o": 14,
    "t": "Atunci se va zice: „Croiți, croiți drum, pregătiți calea, luați orice piedică de pe drumul poporului Meu!”"
  },
  {
    "i": 18846,
    "b": 22,
    "c": 2457,
    "r": 2457,
    "o": 15,
    "t": "Căci așa vorbește Cel Preaînalt, Cel Preaînălțat, Cel care locuiește în veșnicie și al cărui Nume este sfânt: „Eu locuiesc în locuri înalte și sfinte, dar sunt cu omul zdrobit și smerit ca să înviorez duhurile smerite și să înviorez inimile zdrobite."
  },
  {
    "i": 18847,
    "b": 22,
    "c": 2457,
    "r": 2457,
    "o": 16,
    "t": "Nu vreau să cert încontinuu și nici să Mă mânii fără încetare, căci ar slăbi înaintea Mea duhul și sufletele pe care le-am făcut Eu."
  },
  {
    "i": 18848,
    "b": 22,
    "c": 2457,
    "r": 2457,
    "o": 17,
    "t": "Din pricina păcatului lăcomiei lui M-am mâniat, L-am lovit, M-am ascuns și M-am supărat; dar el a urmat răzvrătit pe căile inimii lui."
  },
  {
    "i": 18849,
    "b": 22,
    "c": 2457,
    "r": 2457,
    "o": 18,
    "t": "I-am văzut căile și-l voi tămădui; îl voi călăuzi și-i voi da iarăși mângâiere, lui și celor ce jelesc împreună cu el,"
  },
  {
    "i": 18850,
    "b": 22,
    "c": 2457,
    "r": 2457,
    "o": 19,
    "t": "Voi pune lauda pe buzele lor: „Pace, pace celui ce este departe și celui ce este aproape”, zice Domnul, „și-l voi tămădui”."
  },
  {
    "i": 18851,
    "b": 22,
    "c": 2457,
    "r": 2457,
    "o": 20,
    "t": "Dar cei răi sunt ca marea tulburată, care nu se poate liniști și ale cărei ape aruncă afară noroi și mâl."
  },
  {
    "i": 18852,
    "b": 22,
    "c": 2457,
    "r": 2457,
    "o": 21,
    "t": "„Nu este pace pentru cei răi”, zice Domnul."
  },
  {
    "i": 18853,
    "b": 22,
    "c": 2458,
    "r": 2458,
    "o": 1,
    "t": "Strigă în gura mare, nu te opri! Ridică-ți glasul ca un trâmbiță și vestește poporului Meu nelegiuirile lui și casei lui Iacov păcatele lor!"
  },
  {
    "i": 18854,
    "b": 22,
    "c": 2458,
    "r": 2458,
    "o": 2,
    "t": "În fiecare zi Mă caută, vor să-Mi cunoască căile, ca un popor care ar fi făcut dreptate și n-ar fi părăsit Legea Dumnezeului său! Îmi cer hotărâri drepte și vor să se apropie de Dumnezeu!"
  },
  {
    "i": 18855,
    "b": 22,
    "c": 2458,
    "r": 2458,
    "o": 3,
    "t": "„La ce ne folosește să postim, dacă Tu nu vezi? La ce să ne chinuim sufletul, dacă Tu nu știi?” Iată, în ziua postului vostru vă lăsați în voia plăcerilor voastre și asupriți pe toți lucrătorii voștri."
  },
  {
    "i": 18856,
    "b": 22,
    "c": 2458,
    "r": 2458,
    "o": 4,
    "t": "Postiți ca să vă certați și să vă bateți, ca să loviți cu pumnul răutăcios! Nu postiți cum faceți în ziua aceasta ca să se audă glasul vostru sus."
  },
  {
    "i": 18857,
    "b": 22,
    "c": 2458,
    "r": 2458,
    "o": 5,
    "t": "Oare acesta este postul pe care-l plac Eu, o zi în care omul își chinuie sufletul? Să-ți pleci capul ca un pipirig, să te culci pe sac și cenușă? Aceasta numiți voi un post, o zi plăcută Domnului?"
  },
  {
    "i": 18858,
    "b": 22,
    "c": 2458,
    "r": 2458,
    "o": 6,
    "t": "Iată postul pe care-l plac Eu: dezleagă lanțurile răutății, deznoadă funiile jugului, dă drumul celor asupriți și rupe orice jug!"
  },
  {
    "i": 18859,
    "b": 22,
    "c": 2458,
    "r": 2458,
    "o": 7,
    "t": "Împarte-ți pâinea cu cel flămând, adu în casa ta pe nenorociții fără adăpost, dacă vezi pe un om gol, acoperă-l și nu întoarce spatele semenului tău!"
  },
  {
    "i": 18860,
    "b": 22,
    "c": 2458,
    "r": 2458,
    "o": 8,
    "t": "Atunci lumina ta va răsări ca zorile și vindecarea ta se va grăbi; dreptatea ta îți va merge înainte și slava Domnului te va însoți."
  },
  {
    "i": 18861,
    "b": 22,
    "c": 2458,
    "r": 2458,
    "o": 9,
    "t": "Atunci vei chema și Domnul îți va răspunde, vei striga și El va zice: „Iată-Mă!” Dacă vei îndepărta din mijlocul tău jugul, degetul arătător și cuvintele de ocară,"
  },
  {
    "i": 18862,
    "b": 22,
    "c": 2458,
    "r": 2458,
    "o": 10,
    "t": "Dacă îți vei da sufletul pentru cel flămând și vei sătura sufletul lipsit, atunci lumina ta va răsări în întuneric și negura ta va fi ca ziua."
  },
  {
    "i": 18863,
    "b": 22,
    "c": 2458,
    "r": 2458,
    "o": 11,
    "t": "Domnul te va călăuzi neîncetat, îți va sătura sufletul în locuri uscate și va da tărie oaselor tale; vei fi ca o grădină bine udată, ca un izvor de apă ale cărui ape nu seacă."
  },
  {
    "i": 18864,
    "b": 22,
    "c": 2458,
    "r": 2458,
    "o": 12,
    "t": "Ai tăi vor zidi iarăși vechile dărâmături, vei ridica din nou temeliile străbune; vei fi numit reparator de spărturi, cel care drege drumurile ca să locuiască lumea în țară."
  },
  {
    "i": 18865,
    "b": 22,
    "c": 2458,
    "r": 2458,
    "o": 13,
    "t": "Dacă-ți vei opri piciorul în ziua Sabatului, ca să nu-ți mai faci gusturile tale în ziua Mea cea sfântă, dacă vei numi Sabatul o desfătare, iar ziua sfântă a Domnului, vrednică de cinste, și dacă-l vei cinsti, neurmând căile tale, abținându-te să-ți faci gusturile tale și să spui vorbe deșarte,"
  },
  {
    "i": 18866,
    "b": 22,
    "c": 2458,
    "r": 2458,
    "o": 14,
    "t": "Atunci te vei desfăta în Domnul și Eu te voi face să străbați în triumf înălțimile țării, te voi hrăni cu moștenirea tatălui tău Iacov, căci gura Domnului a vorbit."
  },
  {
    "i": 18867,
    "b": 22,
    "c": 2459,
    "r": 2459,
    "o": 1,
    "t": "Nu, mâna Domnului nu este prea scurtă ca să mântuiască, nici urechea Lui prea tare ca să audă,"
  },
  {
    "i": 18868,
    "b": 22,
    "c": 2459,
    "r": 2459,
    "o": 2,
    "t": "Ci nelegiuirile voastre pun un zid de despărțire între voi și Dumnezeul vostru, și păcatele voastre ascund fața Lui de voi și-L împiedică să v-asculte!"
  },
  {
    "i": 18869,
    "b": 22,
    "c": 2459,
    "r": 2459,
    "o": 3,
    "t": "Căci mâinile voastre sunt mânjite cu sânge și degetele voastre cu nelegiuire; buzele voastre spun minciuni și limba voastră șoptește nedreptate."
  },
  {
    "i": 18870,
    "b": 22,
    "c": 2459,
    "r": 2459,
    "o": 4,
    "t": "Niciunul nu cheamă în judecată cu dreptate, niciunul nu se apără cu credincioșie; ei se încred în deșertăciune și spun minciuni, zămislind rău și născând nelegiuire."
  },
  {
    "i": 18871,
    "b": 22,
    "c": 2459,
    "r": 2459,
    "o": 5,
    "t": "Clocesc ouă de bazilisc și țes pânze de păianjen. Cine mănâncă din ouăle lor moare; dacă se sparge un ou, iese o viperă."
  },
  {
    "i": 18872,
    "b": 22,
    "c": 2459,
    "r": 2459,
    "o": 6,
    "t": "Pânzele lor nu slujesc la îmbrăcăminte și nu se pot acoperi cu ceea ce fac; faptele lor sunt fapte nelegiuite și în mâinile lor sunt fapte de silnicie."
  },
  {
    "i": 18873,
    "b": 22,
    "c": 2459,
    "r": 2459,
    "o": 7,
    "t": "Picioarele lor aleargă spre rău și se grăbesc să verse sânge nevinovat; gândurile lor sunt gânduri nelegiuite, pustiirea și prăpădul sunt pe drumul lor."
  },
  {
    "i": 18874,
    "b": 22,
    "c": 2459,
    "r": 2459,
    "o": 8,
    "t": "Nu cunosc calea păcii și în căile lor nu este dreptate; ei își fac cărări strâmbe: oricine merge pe ele nu cunoaște pacea."
  },
  {
    "i": 18875,
    "b": 22,
    "c": 2459,
    "r": 2459,
    "o": 9,
    "t": "De aceea dreptatea este departe de noi și mântuirea nu ne atinge. Așteptăm lumina și iată întunericul, așteptăm strălucirea și umblăm în beznă."
  },
  {
    "i": 18876,
    "b": 22,
    "c": 2459,
    "r": 2459,
    "o": 10,
    "t": "Bâjbâim ca niște orbi de-a lungul unui zid, bâjbâim ca și când n-am avea ochi; ne poticnim ziua în amiaza mare ca noaptea, în mijlocul celor sănătoși suntem ca niște morți."
  },
  {
    "i": 18877,
    "b": 22,
    "c": 2459,
    "r": 2459,
    "o": 11,
    "t": "Geme cu toții ca niște urși și ne văităm ca niște porumbei. Așteptăm dreptatea și nu este, mântuirea și este departe de noi!"
  },
  {
    "i": 18878,
    "b": 22,
    "c": 2459,
    "r": 2459,
    "o": 12,
    "t": "Căci fărădelegile noastre sunt multe înaintea Ta și păcatele noastre mărturisesc împotriva noastră, căci fărădelegile noastre sunt cu noi și ne cunoaștem nelegiuirile:"
  },
  {
    "i": 18879,
    "b": 22,
    "c": 2459,
    "r": 2459,
    "o": 13,
    "t": "Că am fost răzvrătiți și necredincioși față de Domnul, că am dat înapoi și am părăsit pe Dumnezeul nostru; că am grăit asuprire și răzvrătire, zămislind și cugetând în inimile noastre cuvinte mincinoase."
  },
  {
    "i": 18880,
    "b": 22,
    "c": 2459,
    "r": 2459,
    "o": 14,
    "t": "Judecata s-a depărtat, și dreptatea a stat departe; căci adevărul s-a poticnit pe uliță, și neprihănirea n-a putut să intre."
  },
  {
    "i": 18881,
    "b": 22,
    "c": 2459,
    "r": 2459,
    "o": 15,
    "t": "Adevărul s-a făcut nevăzut, și cel ce se depărtează de rău este prădat. Domnul a văzut, și i-a displăcut că nu este judecată."
  },
  {
    "i": 18882,
    "b": 22,
    "c": 2459,
    "r": 2459,
    "o": 16,
    "t": "A văzut că nu era nimeni, s-a mirat că nimeni nu mijlocește, de aceea brațul Lui L-a izbăvit, și dreptatea Lui L-a sprijinit."
  },
  {
    "i": 18883,
    "b": 22,
    "c": 2459,
    "r": 2459,
    "o": 17,
    "t": "S-a îmbrăcat cu dreptatea ca un platoș, cu coiful mântuirii pe cap, s-a îmbrăcat cu răzbunarea ca o haină, și s-a acoperit cu gelozia ca un mantou."
  },
  {
    "i": 18884,
    "b": 22,
    "c": 2459,
    "r": 2459,
    "o": 18,
    "t": "După fapte va răsplăti, mânie asupra vrăjmașilor Lui, plată dușmanilor Lui; va da plata cuvenită ostroavelor."
  },
  {
    "i": 18885,
    "b": 22,
    "c": 2459,
    "r": 2459,
    "o": 19,
    "t": "Cei dinspre apus se vor teme de Numele Domnului, și cei dinspre răsărit de slava Lui; căci El va veni ca un râu repede, împins de suflarea Domnului."
  },
  {
    "i": 18886,
    "b": 22,
    "c": 2459,
    "r": 2459,
    "o": 20,
    "t": "Un Răscumpărător va veni în Sion, pentru cei din Iacov care se întorc de la păcatele lor, zice Domnul."
  },
  {
    "i": 18887,
    "b": 22,
    "c": 2459,
    "r": 2459,
    "o": 21,
    "t": "Iar acesta este legământul Meu cu ei, zice Domnul: Duhul Meu, care este peste tine, și cuvintele Mele, pe care le-am pus în gura ta, nu se vor depărta din gura ta, nici din gura urmașilor tăi, nici din gura urmașilor urmașilor tăi, zice Domnul, de acum și până în veac."
  },
  {
    "i": 18888,
    "b": 22,
    "c": 2460,
    "r": 2460,
    "o": 1,
    "t": "Scoală-te, luminează! Căci lumina ta a venit, și slava Domnului a răsărit peste tine!"
  },
  {
    "i": 18889,
    "b": 22,
    "c": 2460,
    "r": 2460,
    "o": 2,
    "t": "Căci iată, întunericul acoperă pământul, și negura, popoarele; dar peste tine răsare Domnul, și slava Lui se vede peste tine."
  },
  {
    "i": 18890,
    "b": 22,
    "c": 2460,
    "r": 2460,
    "o": 3,
    "t": "Neamuri vor umbla în lumina ta, și împărați în strălucirea răsăritului tău."
  },
  {
    "i": 18891,
    "b": 22,
    "c": 2460,
    "r": 2460,
    "o": 4,
    "t": "Ridică-ți ochii împrejur și privește: toți se adună și vin la tine; fiii tăi vin de departe, și fiicele tale sunt purtate pe brațe."
  },
  {
    "i": 18892,
    "b": 22,
    "c": 2460,
    "r": 2460,
    "o": 5,
    "t": "Atunci vei vedea și vei străluci de bucurie, inima îți va tresălta și se va lărgi; căci bogățiile mării se vor vărsa asupra ta, și averile neamurilor vor veni la tine."
  },
  {
    "i": 18893,
    "b": 22,
    "c": 2460,
    "r": 2460,
    "o": 6,
    "t": "Te vor acoperi mulțimi de cămile, dromadere tinere din Madian și din Efa; toți vor veni din Seba, aducând aur și tămâie și vestind laudele Domnului."
  },
  {
    "i": 18894,
    "b": 22,
    "c": 2460,
    "r": 2460,
    "o": 7,
    "t": "Toate turmele Chedarului se vor aduna la tine, berbecii lui Nebaiot vor fi în slujba ta; vor urca pe altarul Meu ca jertfă plăcută, și Eu voi face slăvită casa slavei Mele."
  },
  {
    "i": 18895,
    "b": 22,
    "c": 2460,
    "r": 2460,
    "o": 8,
    "t": "Cine sunt aceștia care zboară ca un nor, ca niște porumbei spre porumbarul lor?"
  },
  {
    "i": 18896,
    "b": 22,
    "c": 2460,
    "r": 2460,
    "o": 9,
    "t": "Pentru Mine își pun nădejdea ostroavele, și corăbiile din Tarsis sunt în frunte ca să aducă de departe pe fiii tăi, cu argintul și aurul lor, pentru Numele Domnului, Dumnezeului tău, pentru Sfântul lui Israel, căci El te-a slăvit."
  },
  {
    "i": 18897,
    "b": 22,
    "c": 2460,
    "r": 2460,
    "o": 10,
    "t": "Fiii străinului îți vor zidi din nou zidurile, și împărații lor îți vor sluji; căci în mânia Mea te-am lovit, dar în bunăvoința Mea am avut milă de tine."
  },
  {
    "i": 18898,
    "b": 22,
    "c": 2460,
    "r": 2460,
    "o": 11,
    "t": "Porțile tale vor sta deschise întruna; nu se vor închide nici ziua, nici noaptea, ca să aducă la tine bogățiile neamurilor, și împărații lor vor fi aduși în cortegiu."
  },
  {
    "i": 18899,
    "b": 22,
    "c": 2460,
    "r": 2460,
    "o": 12,
    "t": "Căci neamul și împărăția care nu-ți vor sluji vor pieri, și neamurile acelea vor fi nimicite cu totul."
  }
]
