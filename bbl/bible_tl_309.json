[
  {
    "i": 30900,
    "b": 49,
    "c": 5112,
    "r": 5112,
    "o": 11,
    "t": "Sapagka't dahil sa kaniya'y marami sa mga Judio ang nagsisialis at nagsisipanampalataya kay Jesus."
  },
  {
    "i": 30901,
    "b": 49,
    "c": 5112,
    "r": 5112,
    "o": 12,
    "t": "Nang kinabukasan ang isang malaking karamihan na nagsiparoon sa pista, pagkabalita nila na si Jesus ay dumarating sa Jerusalem,"
  },
  {
    "i": 30902,
    "b": 49,
    "c": 5112,
    "r": 5112,
    "o": 13,
    "t": "Ay nagsikuha ng mga palapa ng mga puno ng palma, at nagsilabas na sumalubong sa kaniya, na nagsisigawan, Hosanna: Mapalad ang pumaparito sa pangalan ng Panginoon, sa makatuwid baga'y ang Hari ng Israel."
  },
  {
    "i": 30903,
    "b": 49,
    "c": 5112,
    "r": 5112,
    "o": 14,
    "t": "At si Jesus, pagkasumpong sa isang batang asno, ay sumakay doon, gaya ng nasusulat,"
  },
  {
    "i": 30904,
    "b": 49,
    "c": 5112,
    "r": 5112,
    "o": 15,
    "t": "Huwag kang matakot, anak na babae ng Sion: narito, ang iyong Hari ay pumaparito, na nakasakay sa isang anak ng asno."
  },
  {
    "i": 30905,
    "b": 49,
    "c": 5112,
    "r": 5112,
    "o": 16,
    "t": "Ang mga bagay na ito ay hindi napagunawa ng kaniyang mga alagad sa pasimula: nguni't nang si Jesus ay maluwalhati na, ay saka nila naalaala na ang mga bagay na ito ay sinulat tungkol sa kaniya, at kanilang ginawa ang mga bagay na ito sa kaniya."
  },
  {
    "i": 30906,
    "b": 49,
    "c": 5112,
    "r": 5112,
    "o": 17,
    "t": "Ang karamihan ngang kasama niya nang tawagin niya si Lazaro mula sa libingan, at siya'y ibangon sa mga patay, ay siyang nangagpapatotoo."
  },
  {
    "i": 30907,
    "b": 49,
    "c": 5112,
    "r": 5112,
    "o": 18,
    "t": "Dahil dito rin naman ang karamihan ay nagsiyaon at sumalubong sa kaniya, sapagka't nabalitaan nila na siyang gumawa ng tandang ito."
  },
  {
    "i": 30908,
    "b": 49,
    "c": 5112,
    "r": 5112,
    "o": 19,
    "t": "Ang mga Fariseo nga'y nangagsangusapan, Tingnan ninyo kung paanong kayo'y walang anomang ikapanaig; narito, ang sanglibutan ay sumusunod sa kaniya."
  },
  {
    "i": 30909,
    "b": 49,
    "c": 5112,
    "r": 5112,
    "o": 20,
    "t": "Mayroon ngang ilang Griego sa nagsiahon sa kapistahan upang magsisamba:"
  },
  {
    "i": 30910,
    "b": 49,
    "c": 5112,
    "r": 5112,
    "o": 21,
    "t": "Ang mga ito nga'y nagsilapit kay Felipe, na taga Betsaida ng Galilea, at nagsipamanhik sa kaniya, na sinasabi, Ginoo, ibig sana naming makita si Jesus."
  },
  {
    "i": 30911,
    "b": 49,
    "c": 5112,
    "r": 5112,
    "o": 22,
    "t": "Lumapit si Felipe at sinabi kay Andres: lumapit si Andres, at si Felipe, at kanilang sinabi kay Jesus."
  },
  {
    "i": 30912,
    "b": 49,
    "c": 5112,
    "r": 5112,
    "o": 23,
    "t": "At sinagot sila ni Jesus, na nagsasabi, Dumating na ang oras, na ang Anak ng tao ay luluwalhatiin."
  },
  {
    "i": 30913,
    "b": 49,
    "c": 5112,
    "r": 5112,
    "o": 24,
    "t": "Katotohanan, katotohanang sinasabi ko sa inyo, Maliban ang butil ng trigo ay mahulog sa lupa at mamatay, ay natitira siyang magiisa; nguni't kung mamatay, ay nagbubunga ng marami."
  },
  {
    "i": 30914,
    "b": 49,
    "c": 5112,
    "r": 5112,
    "o": 25,
    "t": "Ang umiibig sa kaniyang buhay ay mawawalan nito; at ang napopoot sa kaniyang buhay sa sanglibutang ito ay maiingatan yaon sa buhay na walang hanggan."
  },
  {
    "i": 30915,
    "b": 49,
    "c": 5112,
    "r": 5112,
    "o": 26,
    "t": "Kung ang sinomang tao'y naglilingkod sa akin, ay sumunod sa akin; at kung saan ako naroroon, ay doon naman doroon ang lingkod ko: kung ang sinomang tao'y maglingkod sa akin, ay siya'y pararangalan ng Ama."
  },
  {
    "i": 30916,
    "b": 49,
    "c": 5112,
    "r": 5112,
    "o": 27,
    "t": "Ngayon ay nagugulumihanan ang aking kaluluwa; at ano ang aking sasabihin? Ama, iligtas mo ako sa oras na ito. Nguni't dahil dito ay naparito ako sa oras na ito."
  },
  {
    "i": 30917,
    "b": 49,
    "c": 5112,
    "r": 5112,
    "o": 28,
    "t": "Ama, luwalhatiin mo ang iyong pangalan. Dumating nga ang isang tinig na mula sa langit, na nagsasabi, Niluwalhati ko na, at muli kong luluwalhatiin."
  },
  {
    "i": 30918,
    "b": 49,
    "c": 5112,
    "r": 5112,
    "o": 29,
    "t": "Ang karamihan ngang nangaroroon, at nangakarinig, ay nagsipagsabing kumulog: sinabi ng mga iba, Isang anghel ang nakipagusap sa kaniya."
  },
  {
    "i": 30919,
    "b": 49,
    "c": 5112,
    "r": 5112,
    "o": 30,
    "t": "Sumagot si Jesus at sinabi, Ang tinig na ito'y hindi dumating dahil sa akin, kundi dahil sa inyo."
  },
  {
    "i": 30920,
    "b": 49,
    "c": 5112,
    "r": 5112,
    "o": 31,
    "t": "Ngayon ang paghatol sa sanglibutang ito: ngayon ang prinsipe ng sanglibutang ito ay palalayasin."
  },
  {
    "i": 30921,
    "b": 49,
    "c": 5112,
    "r": 5112,
    "o": 32,
    "t": "At ako, kung ako'y mataas na mula sa lupa, ang lahat ng mga tao ay palalapitin ko sa akin din."
  },
  {
    "i": 30922,
    "b": 49,
    "c": 5112,
    "r": 5112,
    "o": 33,
    "t": "Datapuwa't ito'y sinabi niya, na ipinaaalam kung sa anong kamatayan ang ikamamatay niya."
  },
  {
    "i": 30923,
    "b": 49,
    "c": 5112,
    "r": 5112,
    "o": 34,
    "t": "Sinagot nga siya ng karamihan, Aming narinig sa kautusan na ang Cristo ay lumalagi magpakailan man: at paanong sinasabi mo, Kinakailangan na ang Anak ng tao ay mataas? sino ang Anak ng taong ito?"
  },
  {
    "i": 30924,
    "b": 49,
    "c": 5112,
    "r": 5112,
    "o": 35,
    "t": "Sinabi nga sa kanila ni Jesus, Kaunting panahon na lamang sasagitna ninyo ang ilaw. Kayo'y magsilakad samantalang nasa inyo ang ilaw, upang huwag kayong abutin ng kadiliman: at ang lumalakad sa kadiliman ay hindi nalalaman kung saan siya tutungo."
  },
  {
    "i": 30925,
    "b": 49,
    "c": 5112,
    "r": 5112,
    "o": 36,
    "t": "Samantalang nasa inyo ang ilaw, ay magsisampalataya kayo sa ilaw, upang kayo'y maging mga anak ng ilaw. Ang mga bagay na ito'y sinalita ni Jesus, at siya'y umalis at nagtago sa kanila."
  },
  {
    "i": 30926,
    "b": 49,
    "c": 5112,
    "r": 5112,
    "o": 37,
    "t": "Nguni't bagaman gumawa siya sa harap nila ng gayon maraming mga tanda, gayon ma'y hindi sila nagsisampalataya sa kaniya:"
  },
  {
    "i": 30927,
    "b": 49,
    "c": 5112,
    "r": 5112,
    "o": 38,
    "t": "Upang maganap ang salita ng propeta Isaias, na kaniyang sinalita, Panginoon, sino ang naniwala sa aming balita? At kanino nahayag ang bisig ng Panginoon?"
  },
  {
    "i": 30928,
    "b": 49,
    "c": 5112,
    "r": 5112,
    "o": 39,
    "t": "Dahil dito'y hindi sila makapaniwala, sapagka't muling sinabi ni Isaias,"
  },
  {
    "i": 30929,
    "b": 49,
    "c": 5112,
    "r": 5112,
    "o": 40,
    "t": "Binulag niya ang kanilang mga mata, at pinatigas niya ang kanilang mga puso; Baka sila'y mangakakita ng kanilang mga mata, at mangakaunawa ng kanilang puso At mangagbalik-loob, At sila'y mapagaling ko."
  },
  {
    "i": 30930,
    "b": 49,
    "c": 5112,
    "r": 5112,
    "o": 41,
    "t": "Ang mga bagay na ito'y sinabi ni Isaias, sapagka't nakita niya ang kaniyang kaluwalhatian; at siya'y nagsalita ng tungkol sa kaniya."
  },
  {
    "i": 30931,
    "b": 49,
    "c": 5112,
    "r": 5112,
    "o": 42,
    "t": "Gayon man maging sa mga pinuno ay maraming nagsisampalataya sa kaniya; datapuwa't dahil sa mga Fariseo ay hindi nila ipinahayag, baka sila'y mapalayas sa sinagoga:"
  },
  {
    "i": 30932,
    "b": 49,
    "c": 5112,
    "r": 5112,
    "o": 43,
    "t": "Sapagka't iniibig nila ng higit ang kaluwalhatian sa mga tao kay sa kaluwalhatian sa Dios."
  },
  {
    "i": 30933,
    "b": 49,
    "c": 5112,
    "r": 5112,
    "o": 44,
    "t": "At si Jesus ay sumigaw at nagsabi, Ang sumasampalataya sa akin, ay hindi sa akin sumasampalataya, kundi doon sa nagsugo sa akin."
  },
  {
    "i": 30934,
    "b": 49,
    "c": 5112,
    "r": 5112,
    "o": 45,
    "t": "At ang nakakita sa akin, ay nakakita doon sa nagsugo sa akin."
  },
  {
    "i": 30935,
    "b": 49,
    "c": 5112,
    "r": 5112,
    "o": 46,
    "t": "Ako'y naparito na isang ilaw sa sanglibutan, upang ang sinomang sumampalataya sa akin ay huwag manatili sa kadiliman."
  },
  {
    "i": 30936,
    "b": 49,
    "c": 5112,
    "r": 5112,
    "o": 47,
    "t": "At kung ang sinomang tao'y nakikinig sa aking mga pananalita, at hindi ingatan, ay hindi ko siya hinahatulan: sapagka't hindi ako naparito upang humatol sa sanglibutan, kundi upang iligtas ang sanglibutan."
  },
  {
    "i": 30937,
    "b": 49,
    "c": 5112,
    "r": 5112,
    "o": 48,
    "t": "Ang nagtatakuwil sa akin, at hindi tumatanggap sa aking mga pananalita, ay mayroong isang hahatol sa kaniya: ang salitang aking sinalita, ay siyang sa kaniya'y hahatol sa huling araw."
  },
  {
    "i": 30938,
    "b": 49,
    "c": 5112,
    "r": 5112,
    "o": 49,
    "t": "Sapagka't ako'y hindi nagsasalita na mula sa aking sarili; kundi ang Ama na sa akin ay nagsugo, ay siyang nagbigay sa akin ng utos, kung ano ang dapat kong sabihin, at kung ano ang dapat kong salitain."
  },
  {
    "i": 30939,
    "b": 49,
    "c": 5112,
    "r": 5112,
    "o": 50,
    "t": "At nalalaman ko na ang kaniyang utos ay buhay na walang hanggan; ang mga bagay nga na sinasalita ko, ay ayon sa sinabi sa akin ng Ama, gayon ko sinasalita."
  },
  {
    "i": 30940,
    "b": 49,
    "c": 5113,
    "r": 5113,
    "o": 1,
    "t": "Bago nga magpista ng paskua, sa pagkaalam ni Jesus na dumating na ang kaniyang oras ng paglipat niya mula sa sanglibutang ito hanggang sa Ama, sa pagkaibig sa mga kaniya na nangasa sanglibutan, ay inibig niya sila hanggang sa katapusan."
  },
  {
    "i": 30941,
    "b": 49,
    "c": 5113,
    "r": 5113,
    "o": 2,
    "t": "At habang humahapon, nang mailagay na ng diablo sa puso ni Judas Iscariote, na anak ni Simon, ang pagkakanulo sa kaniya."
  },
  {
    "i": 30942,
    "b": 49,
    "c": 5113,
    "r": 5113,
    "o": 3,
    "t": "Si Jesus, sa pagkatalastas na ibinigay na ng Ama ang lahat ng mga bagay sa kaniyang mga kamay, at siya'y nanggaling sa Dios, at sa Dios din paroroon,"
  },
  {
    "i": 30943,
    "b": 49,
    "c": 5113,
    "r": 5113,
    "o": 4,
    "t": "Ay nagtindig sa paghapon, at itinabi ang kaniyang mga damit; at siya'y kumuha ng isang toalya, at ibinigkis sa kaniyang sarili."
  },
  {
    "i": 30944,
    "b": 49,
    "c": 5113,
    "r": 5113,
    "o": 5,
    "t": "Nang magkagayo'y nagsalin ng tubig sa kamaw, at pinasimulang hugasan ang mga paa ng mga alagad, at kinuskos ng toalya na sa kaniya'y nakabigkis."
  },
  {
    "i": 30945,
    "b": 49,
    "c": 5113,
    "r": 5113,
    "o": 6,
    "t": "Sa gayo'y lumapit siya kay Simon Pedro. Sinabi niya sa kaniya, Panginoon, huhugasan mo baga ang aking mga paa?"
  },
  {
    "i": 30946,
    "b": 49,
    "c": 5113,
    "r": 5113,
    "o": 7,
    "t": "Sumagot si Jesus at sa kaniya'y sinabi, Ang ginagawa ko'y hindi mo nalalaman ngayon; datapuwa't mauunawa mo pagkatapos."
  },
  {
    "i": 30947,
    "b": 49,
    "c": 5113,
    "r": 5113,
    "o": 8,
    "t": "Sinabi sa kaniya ni Pedro, Huwag mong huhugasan ang aking mga paa kailan man. Sinagot siya ni Jesus, Kung hindi kita huhugasan, ay hindi ka magkakaroon ng bahagi sa akin."
  },
  {
    "i": 30948,
    "b": 49,
    "c": 5113,
    "r": 5113,
    "o": 9,
    "t": "Sinabi sa kaniya ni Simon Pedro, Panginoon, hindi ang aking mga paa lamang, kundi pati ng aking mga kamay at ang aking ulo."
  },
  {
    "i": 30949,
    "b": 49,
    "c": 5113,
    "r": 5113,
    "o": 10,
    "t": "Sinabi sa kaniya ni Jesus, Ang napaliguan na ay walang kailangang hugasan maliban ang kaniyang mga paa, sapagka't malinis nang lubos: at kayo'y malilinis na, nguni't hindi ang lahat."
  },
  {
    "i": 30950,
    "b": 49,
    "c": 5113,
    "r": 5113,
    "o": 11,
    "t": "Sapagka't nalalaman niya ang sa kaniya'y magkakanulo; kaya't sinabi niya, Hindi kayong lahat ay malilinis."
  },
  {
    "i": 30951,
    "b": 49,
    "c": 5113,
    "r": 5113,
    "o": 12,
    "t": "Kaya't nang mahugasan niya ang kanilang mga paa, at makuha ang kaniyang mga damit at muling maupo, ay sinabi niya sa kanila, Nalalaman baga ninyo kung ano ang ginawa ko sa inyo?"
  },
  {
    "i": 30952,
    "b": 49,
    "c": 5113,
    "r": 5113,
    "o": 13,
    "t": "Tinatawag ninyo akong Guro, at Panginoon: at mabuti ang inyong sinasabi; sapagka't ako nga."
  },
  {
    "i": 30953,
    "b": 49,
    "c": 5113,
    "r": 5113,
    "o": 14,
    "t": "Kung ako nga, na Panginoon at Guro, ay naghugas ng inyong mga paa, kayo naman ay nararapat ding mangaghugasan ng mga paa ng isa't isa."
  },
  {
    "i": 30954,
    "b": 49,
    "c": 5113,
    "r": 5113,
    "o": 15,
    "t": "Sapagka't kayo'y binigyan ko ng halimbawa, upang gawin naman ninyo ayon sa ginawa ko sa inyo."
  },
  {
    "i": 30955,
    "b": 49,
    "c": 5113,
    "r": 5113,
    "o": 16,
    "t": "Katotohanan, katotohanang sinasabi ko sa inyo, Ang alipin ay hindi dakila kay sa kaniyang panginoon; ni ang sinugo man ay dakila kay sa nagsugo sa kaniya."
  },
  {
    "i": 30956,
    "b": 49,
    "c": 5113,
    "r": 5113,
    "o": 17,
    "t": "Kung nalalaman ninyo ang mga bagay na ito, kayo ay mapapalad kung inyong mga gawin."
  },
  {
    "i": 30957,
    "b": 49,
    "c": 5113,
    "r": 5113,
    "o": 18,
    "t": "Hindi ko sinasalita tungkol sa inyong lahat: nalalaman ko ang aking mga hinirang: nguni't upang matupad ang kasulatan, Ang kumakain ng aking tinapay ay nagtaas ng kaniyang sakong laban sa akin."
  },
  {
    "i": 30958,
    "b": 49,
    "c": 5113,
    "r": 5113,
    "o": 19,
    "t": "Mula ngayon ay sinasalita ko sa inyo bago mangyari, upang, pagka nangyari, kayo'y magsisampalataya na ako nga."
  },
  {
    "i": 30959,
    "b": 49,
    "c": 5113,
    "r": 5113,
    "o": 20,
    "t": "Katotohanan, katotohanang sinasabi ko sa inyo, Ang tumatanggap sa sinoman sinusugo ko ay ako ang tinatanggap; at ang tumatanggap sa akin ay tinatanggap ang nagsugo sa akin."
  },
  {
    "i": 30960,
    "b": 49,
    "c": 5113,
    "r": 5113,
    "o": 21,
    "t": "Nang masabing gayon ni Jesus, siya'y nagulumihanan sa espiritu, at pinatotohanan, at sinabi, Katotohanan, katotohanang sinasabi ko sa inyo, na ako'y ipagkakanulo ng isa sa inyo."
  },
  {
    "i": 30961,
    "b": 49,
    "c": 5113,
    "r": 5113,
    "o": 22,
    "t": "Ang mga alagad ay nangagtingintinginan, na nangagaalinlangan kung kanino niya sinasalita."
  },
  {
    "i": 30962,
    "b": 49,
    "c": 5113,
    "r": 5113,
    "o": 23,
    "t": "Sa dulang ay may isa sa kaniyang mga alagad, na minamahal ni Jesus na nakahilig sa sinapupunan ni Jesus."
  },
  {
    "i": 30963,
    "b": 49,
    "c": 5113,
    "r": 5113,
    "o": 24,
    "t": "Hinudyatan nga siya ni Simon Pedro, at sinabi sa kaniya, Sabihin mo sa amin kung sino ang sinasalita niya."
  },
  {
    "i": 30964,
    "b": 49,
    "c": 5113,
    "r": 5113,
    "o": 25,
    "t": "Ang nakahilig nga sa dibdib ni Jesus ay nagsabi sa kaniya, Panginoon, sino yaon?"
  },
  {
    "i": 30965,
    "b": 49,
    "c": 5113,
    "r": 5113,
    "o": 26,
    "t": "Sumagot nga si Jesus, Yaong aking ipagsawsaw at bigyan ng tinapay ay siya nga. Kaya't nang maisawsaw niya ang tinapay, ay kinuha niya at ibinigay niya kay Judas, na anak ni Simon Iscariote."
  },
  {
    "i": 30966,
    "b": 49,
    "c": 5113,
    "r": 5113,
    "o": 27,
    "t": "At pagkatapos na maisubo, si Satanas nga ay pumasok sa kaniya. Sinabi nga sa kaniya ni Jesus, Ang ginagawa mo, ay gawin mong madali."
  },
  {
    "i": 30967,
    "b": 49,
    "c": 5113,
    "r": 5113,
    "o": 28,
    "t": "Hindi nga natalastas ng sinomang nasa dulang kung sa anong kadahilanan sinalita niya ito."
  },
  {
    "i": 30968,
    "b": 49,
    "c": 5113,
    "r": 5113,
    "o": 29,
    "t": "Sapagka't iniisip ng ilan, na sapagka't si Judas ang may tangan ng supot, ay sinabi ni Jesus sa kaniya, Bumili ka ng mga bagay na ating kailangan sa pista; o, magbigay siya ng anoman sa mga dukha."
  },
  {
    "i": 30969,
    "b": 49,
    "c": 5113,
    "r": 5113,
    "o": 30,
    "t": "Nang kaniya ngang matanggap ang subo ay umalis agad: at noo'y gabi na."
  },
  {
    "i": 30970,
    "b": 49,
    "c": 5113,
    "r": 5113,
    "o": 31,
    "t": "Nang siya nga'y makalabas na, ay sinabi ni Jesus, Ngayon ay niluluwalhati ang Anak ng tao, at ang Dios ay niluluwalhati sa kaniya:"
  },
  {
    "i": 30971,
    "b": 49,
    "c": 5113,
    "r": 5113,
    "o": 32,
    "t": "At luluwalhatiin siya ng Dios sa kaniyang sarili, at pagdaka'y luluwalhatiin siya niya."
  },
  {
    "i": 30972,
    "b": 49,
    "c": 5113,
    "r": 5113,
    "o": 33,
    "t": "Maliliit na anak, sumasa inyo pa ako ng kaunting panahon. Ako'y inyong hahanapin: at gaya ng sinabi ko sa mga Judio, Sa paroroonan ko, ay hindi kayo mangakaparoon: gayon ang sinasabi ko sa inyo ngayon."
  },
  {
    "i": 30973,
    "b": 49,
    "c": 5113,
    "r": 5113,
    "o": 34,
    "t": "Isang bagong utos ang sa inyo'y ibinibigay ko, na kayo'y mangagibigan sa isa't isa: na kung paanong iniibig ko kayo, ay mangagibigan naman kayo sa isa't isa."
  },
  {
    "i": 30974,
    "b": 49,
    "c": 5113,
    "r": 5113,
    "o": 35,
    "t": "Sa ganito'y mangakikilala ng lahat ng mga tao na kayo ay aking mga alagad, kung kayo'y may pagibig sa isa't isa."
  },
  {
    "i": 30975,
    "b": 49,
    "c": 5113,
    "r": 5113,
    "o": 36,
    "t": "Sinabi sa kaniya ni Simon Pedro, Panginoon, saan ka paroroon? Sumagot si Jesus, Sa paroroonan ko, ay hindi ka makasusunod sa akin ngayon: nguni't pagkatapos ay makasusunod ka."
  },
  {
    "i": 30976,
    "b": 49,
    "c": 5113,
    "r": 5113,
    "o": 37,
    "t": "Sinabi sa kaniya ni Pedro, Panginoon, bakit hindi ako makasusunod sa iyo ngayon? Ang aking buhay ay ibibigay ko dahil sa inyo."
  },
  {
    "i": 30977,
    "b": 49,
    "c": 5113,
    "r": 5113,
    "o": 38,
    "t": "Sumagot si Jesus. Ang buhay mo baga'y iyong ibibigay dahil sa akin? Katotohanan, katotohanang sinasabi ko sa iyo, Hindi titilaok ang manok, hanggang ikaila mo akong makaitlo."
  },
  {
    "i": 30978,
    "b": 49,
    "c": 5114,
    "r": 5114,
    "o": 1,
    "t": "Huwag magulumihanan ang inyong puso: magsisampalataya kayo sa Dios, magsisampalataya naman kayo sa akin."
  },
  {
    "i": 30979,
    "b": 49,
    "c": 5114,
    "r": 5114,
    "o": 2,
    "t": "Sa bahay ng aking Ama ay maraming tahanan; kung di gayon, ay sinabi ko sana sa inyo; sapagka't ako'y paroroon upang ipaghanda ko kayo ng dakong kalalagyan."
  },
  {
    "i": 30980,
    "b": 49,
    "c": 5114,
    "r": 5114,
    "o": 3,
    "t": "At kung ako'y pumaroon at kayo'y maipaghanda ng kalalagyan, ay muling paririto ako, at kayo'y tatanggapin ko sa aking sarili; upang kung saan ako naroroon, kayo naman ay dumoon."
  },
  {
    "i": 30981,
    "b": 49,
    "c": 5114,
    "r": 5114,
    "o": 4,
    "t": "At kung saan ako paroroon, ay nalalaman ninyo ang daan."
  },
  {
    "i": 30982,
    "b": 49,
    "c": 5114,
    "r": 5114,
    "o": 5,
    "t": "Sinabi sa kaniya ni Tomas, Panginoon, hindi namin nalalaman kung saan ka paroroon; paano ngang malalaman namin ang daan?"
  },
  {
    "i": 30983,
    "b": 49,
    "c": 5114,
    "r": 5114,
    "o": 6,
    "t": "Sinabi sa kaniya ni Jesus, Ako ang daan, at ang katotohanan, at ang buhay: sinoman ay di makaparoroon sa Ama, kundi sa pamamagitan ko."
  },
  {
    "i": 30984,
    "b": 49,
    "c": 5114,
    "r": 5114,
    "o": 7,
    "t": "Kung ako'y nangakilala ninyo ay mangakikilala ninyo ang aking Ama: buhat ngayon siya'y inyong mangakikilala, at siya'y inyong nakita."
  },
  {
    "i": 30985,
    "b": 49,
    "c": 5114,
    "r": 5114,
    "o": 8,
    "t": "Sinabi sa kaniya ni Felipe, Panginoon, ipakita mo sa amin ang Ama, at sukat na ito sa amin."
  },
  {
    "i": 30986,
    "b": 49,
    "c": 5114,
    "r": 5114,
    "o": 9,
    "t": "Sinabi sa kaniya ni Jesus, Malaon nang panahong ako'y inyong kasama, at hindi mo ako nakikilala, Felipe? ang nakakita sa akin ay nakakita sa Ama; paanong sinasabi mo, Ipakita mo sa amin ang Ama?"
  },
  {
    "i": 30987,
    "b": 49,
    "c": 5114,
    "r": 5114,
    "o": 10,
    "t": "Hindi ka baga nananampalataya na ako'y nasa Ama, at ang Ama ay nasa akin? ang mga salitang aking sinasabi sa inyo'y hindi ko sinasalita sa aking sarili: kundi ang Ama na tumatahan sa akin ay gumagawa ng kaniyang mga gawa."
  },
  {
    "i": 30988,
    "b": 49,
    "c": 5114,
    "r": 5114,
    "o": 11,
    "t": "Magsisampalataya kayo sa akin na ako'y nasa Ama, at ang Ama ay nasa akin: o kungdi kaya'y magsisampalataya kayo sa akin dahil sa mga gawa rin."
  },
  {
    "i": 30989,
    "b": 49,
    "c": 5114,
    "r": 5114,
    "o": 12,
    "t": "Katotohanan, katotohanang sinasabi ko sa inyo, Ang sa akin ay sumasampalataya, ay gagawin din naman niya ang mga gawang aking ginagawa; at lalong dakilang mga gawa kay sa rito ang gagawin niya; sapagka't ako'y paroroon sa Ama."
  },
  {
    "i": 30990,
    "b": 49,
    "c": 5114,
    "r": 5114,
    "o": 13,
    "t": "At ang anomang inyong hingin sa aking pangalan, ay yaon ang aking gagawin, upang ang Ama ay lumuwalhati sa Anak."
  },
  {
    "i": 30991,
    "b": 49,
    "c": 5114,
    "r": 5114,
    "o": 14,
    "t": "Kung kayo'y magsisihingi ng anoman sa pangalan ko, ay yaon ang aking gagawin."
  },
  {
    "i": 30992,
    "b": 49,
    "c": 5114,
    "r": 5114,
    "o": 15,
    "t": "Kung ako'y inyong iniibig, ay tutuparin ninyo ang aking mga utos."
  },
  {
    "i": 30993,
    "b": 49,
    "c": 5114,
    "r": 5114,
    "o": 16,
    "t": "At ako'y dadalangin sa Ama, at kayo'y bibigyan niya ng ibang Mangaaliw, upang siyang suma inyo magpakailan man,"
  },
  {
    "i": 30994,
    "b": 49,
    "c": 5114,
    "r": 5114,
    "o": 17,
    "t": "Sa makatuwid baga'y ang Espiritu ng katotohanan: na hindi matatanggap ng sanglibutan; sapagka't hindi nito siya nakikita, ni nakikilala man siya: siya'y nakikilala ninyo; sapagka't siya'y tumatahan sa inyo, at sasa inyo."
  },
  {
    "i": 30995,
    "b": 49,
    "c": 5114,
    "r": 5114,
    "o": 18,
    "t": "Hindi ko kayo iiwang magisa: ako'y paririto sa inyo."
  },
  {
    "i": 30996,
    "b": 49,
    "c": 5114,
    "r": 5114,
    "o": 19,
    "t": "Kaunti pang panahon, at hindi na ako makikita ng sanglibutan; nguni't inyong makikita ako: sapagka't ako'y nabubuhay, ay mangabubuhay rin naman kayo."
  },
  {
    "i": 30997,
    "b": 49,
    "c": 5114,
    "r": 5114,
    "o": 20,
    "t": "Sa araw na yao'y makikilala ninyong ako'y nasa aking Ama, at kayo'y nasa akin, at ako'y nasa inyo."
  },
  {
    "i": 30998,
    "b": 49,
    "c": 5114,
    "r": 5114,
    "o": 21,
    "t": "Ang mayroon ng aking mga utos, at tinutupad ang mga yaon, ay siyang umiibig sa akin: at ang umiibig sa akin ay iibigin ng aking Ama, at siya'y iibigin ko, at ako'y magpapakahayag sa kaniya."
  },
  {
    "i": 30999,
    "b": 49,
    "c": 5114,
    "r": 5114,
    "o": 22,
    "t": "Si Judas (hindi ang Iscariote) ay nagsabi sa kaniya, Panginoon, ano't mangyayari na sa amin ka magpapakahayag, at hindi sa sanglibutan?"
  }
]
