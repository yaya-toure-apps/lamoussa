[
  {
    "i": 9600,
    "b": 11,
    "c": 1203,
    "r": 1203,
    "o": 23,
    "t": "Ito'y dugo; ang mga hari ay walang pagsalang lipol, at sinaktan ng bawa't isa sa kanila ang kaniyang kasama: ngayon nga, Moab, sa pagsamsam."
  },
  {
    "i": 9601,
    "b": 11,
    "c": 1203,
    "r": 1203,
    "o": 24,
    "t": "At nang sila'y dumating sa kampamento ng Israel, ang mga taga Israel ay nagsitindig, at sinaktan ang mga Moabita, na anopa't sila'y tumakas sa harap nila; at sila'y nagpatuloy sa lupain na sinasaktan ang mga Moabita."
  },
  {
    "i": 9602,
    "b": 11,
    "c": 1203,
    "r": 1203,
    "o": 25,
    "t": "At kanilang giniba ang mga bayan at sa bawa't mabuting bahagi ng lupain ay naghagis ang bawa't tao ng kaniyang bato, at pinuno; at kanilang pinatigil ang lahat ng bukal ng tubig, at ibinuwal ang lahat na mabuting punong kahoy, hanggang sa Cir-hareseth lamang nagiwan ng mga bato niyaon; gayon ma'y kinubkob ng mga manghihilagpos, at sinaktan."
  },
  {
    "i": 9603,
    "b": 11,
    "c": 1203,
    "r": 1203,
    "o": 26,
    "t": "At nang makita ng hari sa Moab na ang pagbabaka ay totoong malala sa ganang kaniya ay nagsama siya ng pitong daang lalake na nagsisihawak ng tabak, upang dumaluhong sa hari sa Edom: nguni't hindi nila nagawa."
  },
  {
    "i": 9604,
    "b": 11,
    "c": 1203,
    "r": 1203,
    "o": 27,
    "t": "Nang magkagayo'y kinuha niya ang kaniyang pinaka matandang anak na maghahari sana na kahalili niya, at inihandog niya na pinakahandog na susunugin sa ibabaw ng kuta. At nagkaroon ng malaking galit laban sa Israel: at kanilang nilisan siya, at bumalik sa kanilang sariling lupain."
  },
  {
    "i": 9605,
    "b": 11,
    "c": 1204,
    "r": 1204,
    "o": 1,
    "t": "Sumigaw nga kay Eliseo ang isang babae na isa sa mga asawa ng mga anak ng mga propeta, na nagsasabi, Ang iyong lingkod na aking asawa ay patay na: at iyong talastas na ang iyong lingkod ay natakot sa Panginoon: at ang pinagkautangan ay naparito upang kuning alipinin niya ang aking dalawang anak."
  },
  {
    "i": 9606,
    "b": 11,
    "c": 1204,
    "r": 1204,
    "o": 2,
    "t": "At sinabi ni Eliseo sa kaniya, Anong gagawin ko sa iyo? saysayin mo sa akin; anong mayroon ka sa bahay? At sinabi niya, Ang iyong lingkod ay walang anomang bagay sa bahay liban sa isang palyok na langis."
  },
  {
    "i": 9607,
    "b": 11,
    "c": 1204,
    "r": 1204,
    "o": 3,
    "t": "Nang magkagayo'y sinabi niya, Ikaw ay yumaon, manghiram ka ng mga sisidlan sa labas sa lahat ng iyong mga kapitbahay, sa makatuwid baga'y ng mga walang lamang sisidlan; huwag kang manghiram ng kaunti."
  },
  {
    "i": 9608,
    "b": 11,
    "c": 1204,
    "r": 1204,
    "o": 4,
    "t": "At ikaw ay papasok, at ikaw at ang iyong mga anak ay magsasara ng pintuan, at iyong ibubuhos ang langis sa lahat ng sisidlang yaon; at iyong itatabi ang mapuno."
  },
  {
    "i": 9609,
    "b": 11,
    "c": 1204,
    "r": 1204,
    "o": 5,
    "t": "Sa gayo'y nilisan niya siya, at siya at ang kaniyang mga anak ay nagsara ng pintuan; kanilang dinala ang mga sisidlan sa kaniya, at kaniyang pinagbuhusan."
  },
  {
    "i": 9610,
    "b": 11,
    "c": 1204,
    "r": 1204,
    "o": 6,
    "t": "At nangyari, nang mapuno ang mga sisidlan, na kaniyang sinabi sa kaniyang anak, Dalhan mo pa ako ng isang sisidlan. At sinabi niya sa kaniya: Wala pang sisidlan. At ang langis ay tumigil."
  },
  {
    "i": 9611,
    "b": 11,
    "c": 1204,
    "r": 1204,
    "o": 7,
    "t": "Nang magkagayo'y naparoon siya, at kaniyang isinaysay sa lalake ng Dios. At kaniyang sinabi, ikaw ay yumaon, ipagbili mo ang langis, at bayaran mo ang iyong utang, at mabuhay ka at ang iyong mga anak sa nalabi."
  },
  {
    "i": 9612,
    "b": 11,
    "c": 1204,
    "r": 1204,
    "o": 8,
    "t": "At nangyari, isang araw na si Eliseo ay nagdaan sa Sunem, na kinaroroonan ng isang dakilang babae; at pinilit siya niya na kumain ng tinapay. At nagkagayon, na sa tuwing siya'y daraan doon ay lumiliko roon upang kumain ng tinapay."
  },
  {
    "i": 9613,
    "b": 11,
    "c": 1204,
    "r": 1204,
    "o": 9,
    "t": "At sinabi niya sa kaniyang asawa, Narito ngayon, aking nahahalata na ito'y isang banal na lalake ng Dios na nagdadaan sa ating palagi."
  },
  {
    "i": 9614,
    "b": 11,
    "c": 1204,
    "r": 1204,
    "o": 10,
    "t": "Isinasamo ko sa iyo na tayo'y gumawa ng isang maliit na silid sa pader; at ating ipaglagay siya roon ng isang higaan, at ng isang dulang, at ng isang upuan, at ng isang kandelero: at mangyayari, pagka siya'y dumarating sa atin, na siya'y papasok doon."
  },
  {
    "i": 9615,
    "b": 11,
    "c": 1204,
    "r": 1204,
    "o": 11,
    "t": "At nangyari, isang araw, na siya'y dumating doon, at siya'y lumiko na pumasok sa silid, at nahiga roon."
  },
  {
    "i": 9616,
    "b": 11,
    "c": 1204,
    "r": 1204,
    "o": 12,
    "t": "At sinabi niya kay Giezi na kaniyang lingkod, Tawagin mo ang Sunamitang ito. At nang matawag niya, siya'y tumayo sa harap niya."
  },
  {
    "i": 9617,
    "b": 11,
    "c": 1204,
    "r": 1204,
    "o": 13,
    "t": "At sinabi niya sa kaniya, Sabihin mo ngayon sa kaniya, Narito, ikaw ay naging maingat sa amin ng buong pagiingat na ito; ano nga ang magagawa sa iyo? ibig mo bang ipakiusap kita sa hari, o sa punong kawal ng hukbo? At siya'y sumagot, Ako'y tumatahan sa gitna ng aking sariling bayan."
  },
  {
    "i": 9618,
    "b": 11,
    "c": 1204,
    "r": 1204,
    "o": 14,
    "t": "At kaniyang sinabi, Ano nga ang magagawa sa kaniya? At sumagot si Giezi. Katotohanang siya'y walang anak, at ang kaniyang asawa ay matanda na."
  },
  {
    "i": 9619,
    "b": 11,
    "c": 1204,
    "r": 1204,
    "o": 15,
    "t": "At kaniyang sinabi, Tawagin siya. At nang kaniyang tawagin siya, siya'y tumayo sa pintuan."
  },
  {
    "i": 9620,
    "b": 11,
    "c": 1204,
    "r": 1204,
    "o": 16,
    "t": "At kaniyang sinabi, Sa panahong ito, pagpihit ng panahon, ikaw ang kakalong ng isang anak na lalake. At kaniyang sinabi, Hindi panginoon ko, ikaw na lalake ng Dios huwag kang magsinungaling sa iyong lingkod."
  },
  {
    "i": 9621,
    "b": 11,
    "c": 1204,
    "r": 1204,
    "o": 17,
    "t": "At ang babae ay naglihi, at nanganak ng isang lalake nang panahong yaon, nang ang panahon ay makapihit gaya ng sinabi ni Eliseo sa kaniya."
  },
  {
    "i": 9622,
    "b": 11,
    "c": 1204,
    "r": 1204,
    "o": 18,
    "t": "At nang lumaki ang bata ay nangyari, isang araw, nang siya'y umalis na patungo sa kaniyang ama, sa mga manggagapas."
  },
  {
    "i": 9623,
    "b": 11,
    "c": 1204,
    "r": 1204,
    "o": 19,
    "t": "At kaniyang sinabi sa kaniyang ama, Ulo ko, ulo ko. At sinabi niya sa kaniyang bataan, Dalhin mo siya sa kaniyang ina."
  },
  {
    "i": 9624,
    "b": 11,
    "c": 1204,
    "r": 1204,
    "o": 20,
    "t": "At nang kaniyang makuha siya at dalhin siya sa kaniyang ina, siya'y umupo sa kaniyang tuhod hanggang sa katanghaliang tapat, at nang magkagayo'y namatay."
  },
  {
    "i": 9625,
    "b": 11,
    "c": 1204,
    "r": 1204,
    "o": 21,
    "t": "At siya'y pumanhik at inihiga siya sa higaan ng lalake ng Dios, at pinagsarhan niya ng pintuan siya, at lumabas."
  },
  {
    "i": 9626,
    "b": 11,
    "c": 1204,
    "r": 1204,
    "o": 22,
    "t": "At kaniyang dinaingan ang kaniyang asawa, at nagsabi, Isinasamo ko sa iyo na iyong suguin sa akin ang isa sa iyong mga bataan, at ang isa sa mga asno, upang aking takbuhin ang lalake ng Dios, at bumalik uli."
  },
  {
    "i": 9627,
    "b": 11,
    "c": 1204,
    "r": 1204,
    "o": 23,
    "t": "At kaniyang sinabi, Bakit paroroon ka sa kaniya ngayon? hindi bagong buwan o sabbath man. At kaniyang sinabi, Magiging mabuti."
  },
  {
    "i": 9628,
    "b": 11,
    "c": 1204,
    "r": 1204,
    "o": 24,
    "t": "Nang magkagayo'y siniyahan niya ang isang asno, at nagsabi sa kaniyang bataan, Ikaw ay magpatakbo, at magpatuloy; huwag mong pahinain ang pagpapatakbo sa akin, malibang sabihin ko sa iyo."
  },
  {
    "i": 9629,
    "b": 11,
    "c": 1204,
    "r": 1204,
    "o": 25,
    "t": "Sa gayo'y yumaon siya at naparoon sa lalake ng Dios sa bundok ng Carmelo. At nangyari, nang makita siya ng lalake ng Dios sa malayo, na kaniyang sinabi kay Giezi na kaniyang lingkod, Narito, nandoon ang Sunamita:"
  },
  {
    "i": 9630,
    "b": 11,
    "c": 1204,
    "r": 1204,
    "o": 26,
    "t": "Tumakbo ka, isinasamo ko sa iyo ngayon, na salubungin siya, at iyong sabihin sa kaniya, Mabuti ka ba? mabuti ba ang iyong asawa? mabuti ba ang bata? At siya'y sumagot, Mabuti."
  },
  {
    "i": 9631,
    "b": 11,
    "c": 1204,
    "r": 1204,
    "o": 27,
    "t": "At nang siya'y dumating sa lalake ng Dios sa burol, siya'y humawak sa kaniyang mga paa. At lumapit si Giezi upang ihiwalay siya; nguni't sinabi ng lalake ng Dios: Bayaan siya; sapagka't siya'y namamanglaw; at inilihim ng Panginoon sa akin, at hindi isinaysay sa akin."
  },
  {
    "i": 9632,
    "b": 11,
    "c": 1204,
    "r": 1204,
    "o": 28,
    "t": "Nang magkagayo'y sinabi niya, Ako ba'y humiling ng isang anak sa aking panginoon? di ba sinabi ko, Huwag mo akong dayain?"
  },
  {
    "i": 9633,
    "b": 11,
    "c": 1204,
    "r": 1204,
    "o": 29,
    "t": "Nang magkagayo'y sinabi niya kay Giezi, Bigkisan mo ang iyong mga balakang, at tangnan mo ang aking tungkod sa iyong kamay, at yumaon ka ng iyong lakad: kung ikaw ay makasasalubong ng sinomang tao, huwag mo siyang batiin; at kung ang sinoman ay bumati sa iyo, huwag mo siyang sagutin: at ipatong mo ang aking tungkod sa mukha ng bata."
  },
  {
    "i": 9634,
    "b": 11,
    "c": 1204,
    "r": 1204,
    "o": 30,
    "t": "At sinabi ng ina ng bata, Buhay ang Panginoon, at buhay ang iyong kaluluwa, hindi kita iiwan. At siya'y tumindig, at sumunod sa kaniya."
  },
  {
    "i": 9635,
    "b": 11,
    "c": 1204,
    "r": 1204,
    "o": 31,
    "t": "At si Giezi ay nagpauna sa kanila, at ipinatong ang tungkod sa mukha ng bata; nguni't wala kahit tinig, o pakinig man. Kaya't siya'y bumalik na sinalubong siya, at nagsaysay sa kaniya, na nagsabi, Ang bata'y hindi magising."
  },
  {
    "i": 9636,
    "b": 11,
    "c": 1204,
    "r": 1204,
    "o": 32,
    "t": "At nang si Eliseo ay dumating sa bahay, narito, ang bata'y patay, at nakahiga sa kaniyang higaan."
  },
  {
    "i": 9637,
    "b": 11,
    "c": 1204,
    "r": 1204,
    "o": 33,
    "t": "Siya'y pumasok nga at sinarhan ang pintuan sa kanilang dalawa, at dumalangin sa Panginoon."
  },
  {
    "i": 9638,
    "b": 11,
    "c": 1204,
    "r": 1204,
    "o": 34,
    "t": "At siya'y sumampa, at dumapa sa ibabaw ng bata, at idinikit ang kaniyang bibig sa bibig niya, at ang kaniyang mga mata sa mga mata niya, at ang kaniyang mga kamay sa mga kamay niya: at siya'y dumapa sa kaniya; at ang laman ng bata ay uminit."
  },
  {
    "i": 9639,
    "b": 11,
    "c": 1204,
    "r": 1204,
    "o": 35,
    "t": "Nang magkagayo'y bumalik siya, at lumakad sa bahay na paroo't parito na minsan; at sumampa, at dumapa sa ibabaw niya: at ang bata'y nagbahing makapito, at idinilat ng bata ang kaniyang mga mata."
  },
  {
    "i": 9640,
    "b": 11,
    "c": 1204,
    "r": 1204,
    "o": 36,
    "t": "At tinawag niya si Giezi, at sinabi, Tawagin mo ang Sunamitang ito. Sa gayo'y tinawag niya siya. At nang siya'y pumaroon sa kaniya, sinabi niya, Kalungin mo ang iyong anak."
  },
  {
    "i": 9641,
    "b": 11,
    "c": 1204,
    "r": 1204,
    "o": 37,
    "t": "Nang magkagayo'y pumasok siya at nagpatirapa sa kaniyang mga paa, at yumukod sa lupa; at kinalong niya ang kaniyang anak, at umalis."
  },
  {
    "i": 9642,
    "b": 11,
    "c": 1204,
    "r": 1204,
    "o": 38,
    "t": "At si Eliseo ay bumalik sa Gilgal: at may kagutom sa lupain; at ang mga anak ng mga propeta ay nangakaupo sa harap niya: at sinabi niya sa kaniyang lingkod: Isalang mo ang malaking palayok, at ipagluto mo ng lutuin ang mga anak ng mga propeta."
  },
  {
    "i": 9643,
    "b": 11,
    "c": 1204,
    "r": 1204,
    "o": 39,
    "t": "At ang isa ay lumabas sa bukid upang manguha ng mga gugulayin, at nakasumpong ng isang baging gubat, at namitas doon ng mga kalabasang gubat na ang kaniyang kandungan ay napuno, at bumalik at pinagputolputol sa palayok ng lutuin: sapagka't hindi nila nalalaman."
  },
  {
    "i": 9644,
    "b": 11,
    "c": 1204,
    "r": 1204,
    "o": 40,
    "t": "Sa gayo'y kanilang ibinuhos para sa mga tao upang kanin. At nangyari, samantalang sila'y nagsisikain ng lutuin, na sila'y nagsisigaw, at nagsipagsabi, Oh lalake ng Dios, may kamatayan sa palayok. At hindi nakain yaon."
  },
  {
    "i": 9645,
    "b": 11,
    "c": 1204,
    "r": 1204,
    "o": 41,
    "t": "Nguni't kaniyang sinabi, Magdala nga rito ng harina. At kaniyang isinilid sa palayok; at kaniyang sinabi, Ibuhos ninyo para sa bayan, upang sila'y makakain. At wala nang makasasama sa palayok."
  },
  {
    "i": 9646,
    "b": 11,
    "c": 1204,
    "r": 1204,
    "o": 42,
    "t": "At dumating ang isang lalake na mula sa Baal-salisa, at nagdala sa lalake ng Dios ng tinapay ng mga unang bunga, na dalawang pung tinapay na sebada, at mga murang uhay ng trigo na nangasa kaniyang bayong. At kaniyang sinabi, Ibigay mo sa bayan, upang kanilang makain."
  },
  {
    "i": 9647,
    "b": 11,
    "c": 1204,
    "r": 1204,
    "o": 43,
    "t": "At sinabi ng kaniyang lingkod: Ano, ilalapag ko ba ito sa harap ng isang daang tao? Nguni't kaniyang sinabi, Ibigay sa bayan upang kanilang makain; sapagka't ganito ang sabi ng Panginoon, Sila'y kakain, at magtitira niyaon."
  },
  {
    "i": 9648,
    "b": 11,
    "c": 1204,
    "r": 1204,
    "o": 44,
    "t": "Sa gayo'y inilapag niya sa harap nila, at sila'y nagsikain, at nagsipagtira niyaon, ayon sa salita ng Panginoon."
  },
  {
    "i": 9649,
    "b": 11,
    "c": 1205,
    "r": 1205,
    "o": 1,
    "t": "Si Naaman nga, na punong kawal ng hukbo ng hari sa Siria, ay dakilang lalake sa kaniyang panginoon, at marangal, sapagka't sa pamamagitan niya'y nagbigay ang Panginoon ng pagtatagumpay sa Siria: siya rin nama'y malakas na lalake na may tapang, nguni't may ketong."
  },
  {
    "i": 9650,
    "b": 11,
    "c": 1205,
    "r": 1205,
    "o": 2,
    "t": "At ang mga taga Siria ay nagsilabas na mga pulupulutong, at nagdala ng bihag na mula sa lupain ng Israel na isang dalagita; at siya'y naglingkod sa asawa ni Naaman."
  },
  {
    "i": 9651,
    "b": 11,
    "c": 1205,
    "r": 1205,
    "o": 3,
    "t": "At sinabi niya sa kaniyang babaing panginoon. Mano nawa ang aking panginoon ay humarap sa propeta na nasa Samaria! kung magkagayo'y pagagalingin niya siya sa kaniyang ketong."
  },
  {
    "i": 9652,
    "b": 11,
    "c": 1205,
    "r": 1205,
    "o": 4,
    "t": "At pumasok ang isa, at isinaysay sa kaniyang panginoon, na sinasabi, Ganito't ganito ang sabi ng dalagita na nagmula sa lupain ng Israel."
  },
  {
    "i": 9653,
    "b": 11,
    "c": 1205,
    "r": 1205,
    "o": 5,
    "t": "At sinabi ng hari sa Siria, Yumaon ka, yumaon ka, at ako'y magpapadala ng sulat sa hari sa Israel. At siya'y yumaon, at nagdala siya ng sangpung talentong pilak, at anim na libong putol na ginto, at sangpung pangpalit na bihisan."
  },
  {
    "i": 9654,
    "b": 11,
    "c": 1205,
    "r": 1205,
    "o": 6,
    "t": "At kaniyang dinala ang sulat sa hari sa Israel, na sinasabi, At pagka nga dumating sa iyo ang sulat na ito, ay talastasin mo na aking sinugo si Naaman na aking lingkod sa iyo, upang iyong pagalingin siya sa kaniyang ketong."
  },
  {
    "i": 9655,
    "b": 11,
    "c": 1205,
    "r": 1205,
    "o": 7,
    "t": "At nangyari, nang mabasa ng hari sa Israel ang sulat, na kaniyang hinapak ang kaniyang suot at nagsabi, Ako ba'y Dios upang pumatay at bumuhay, na ang lalaking ito ay nagsugo sa akin upang pagalingin ito sa kaniyang ketong? nguni't talastasin mo, isinasamo ko sa iyo, at tingnan mo kung paanong siya'y humahanap ng dahilan laban sa akin."
  },
  {
    "i": 9656,
    "b": 11,
    "c": 1205,
    "r": 1205,
    "o": 8,
    "t": "At nagkagayon, nang mabalitaan ni Eliseo na lalake ng Dios na hinapak ng hari sa Israel ang kaniyang suot, na siya'y nagsugo sa hari, na nagsabi: Bakit mo hinapak ang iyong mga kasuutan? paparituhin mo siya sa akin, at kaniyang malalaman na may isang propeta sa Israel."
  },
  {
    "i": 9657,
    "b": 11,
    "c": 1205,
    "r": 1205,
    "o": 9,
    "t": "Sa gayo'y naparoon si Naaman na dala ang kaniyang mga kabayo at ang kaniyang mga karo, at tumayo sa pintuan ng bahay ni Eliseo."
  },
  {
    "i": 9658,
    "b": 11,
    "c": 1205,
    "r": 1205,
    "o": 10,
    "t": "At si Eliseo ay nagsugo ng sugo sa kaniya, na nagsasabi, ikaw ay yumaon, at maligo sa Jordan na makapito, at ang iyong laman ay sasauli sa iyo, at ikaw ay magiging malinis."
  },
  {
    "i": 9659,
    "b": 11,
    "c": 1205,
    "r": 1205,
    "o": 11,
    "t": "Nguni't si Naaman ay naginit, at umalis, at nagsabi, Narito, aking inakalang, walang pagsalang lalabasin niya ako, at tatayo, at tatawag sa pangalan ng Panginoon niyang Dios, at pagagalawgalawin ang kaniyang kamay sa kinaroroonan, at mapapawi ang ketong."
  },
  {
    "i": 9660,
    "b": 11,
    "c": 1205,
    "r": 1205,
    "o": 12,
    "t": "Hindi ba ang Abana at ang Pharphar, na mga ilog ng Damasco, ay mainam kay sa lahat ng tubig sa Israel? hindi ba ako makapaliligo sa mga yaon, at maging malinis? Sa gayo'y pumihit siya at umalis sa paginit."
  },
  {
    "i": 9661,
    "b": 11,
    "c": 1205,
    "r": 1205,
    "o": 13,
    "t": "At ang kaniyang mga lingkod ay nagsilapit, at nagsipagsalita sa kaniya, at nagsabi, Ama ko, kung ipinagawa sa iyo ng propeta ang anomang mahirap na bagay, hindi mo ba gagawin? gaano nga kung sabihin niya sa iyo, Ikaw ay maligo, at maging malinis?"
  },
  {
    "i": 9662,
    "b": 11,
    "c": 1205,
    "r": 1205,
    "o": 14,
    "t": "Nang magkagayo'y lumusong siya at sumugbong makapito sa Jordan, ayon sa sabi ng lalake ng Dios: at ang kaniyang laman ay nagsauling gaya ng laman ng isang munting bata, at siya'y naging malinis."
  },
  {
    "i": 9663,
    "b": 11,
    "c": 1205,
    "r": 1205,
    "o": 15,
    "t": "At siya'y bumalik sa lalake ng Dios, siya at ang buong pulutong niya, at naparoon, at tumayo sa harap niya: at siya'y nagsabi, Narito ngayon, aking talastas na walang Dios sa buong lupa, kundi sa Israel: isinasamo ko ngayon sa iyo na tanggapin mo ang kaloob ng iyong lingkod."
  },
  {
    "i": 9664,
    "b": 11,
    "c": 1205,
    "r": 1205,
    "o": 16,
    "t": "Nguni't kaniyang sinabi, Buhay ang Panginoon, na nakatayo ako sa harap niya, wala akong tatanggapin. At ipinilit niya sa kaniyang kunin; nguni't siya'y tumanggi."
  },
  {
    "i": 9665,
    "b": 11,
    "c": 1205,
    "r": 1205,
    "o": 17,
    "t": "At sinabi ni Naaman, Kung hindi, isinasamo ko pa sa iyo, na bigyan ko ang iyong lingkod ng lupang mapapasan ng dalawang mula; sapagka't ang iyong lingkod buhat ngayon ay hindi maghahandog ng handog na susunugin o hain man sa ibang mga dios, kundi sa Panginoon."
  },
  {
    "i": 9666,
    "b": 11,
    "c": 1205,
    "r": 1205,
    "o": 18,
    "t": "Sa bagay na ito'y patawarin nawa ng Panginoon ang iyong lingkod, pagka ang aking panginoon ay pumasok sa bahay ni Rimmon upang sumamba roon, at siya'y umagapay sa aking kamay, at ako'y yumukod sa bahay ni Rimmon, pagyukod ko sa bahay ni Rimmon, na patawarin nawa ng Panginoon ang iyong lingkod sa bagay na ito."
  },
  {
    "i": 9667,
    "b": 11,
    "c": 1205,
    "r": 1205,
    "o": 19,
    "t": "At sinabi niya sa kaniya, Ikaw ay yumaong payapa. Sa gayo'y nilisan niya siya ng may aguwat na kaunti."
  },
  {
    "i": 9668,
    "b": 11,
    "c": 1205,
    "r": 1205,
    "o": 20,
    "t": "Nguni't si Giezi, na lingkod ni Eliseo na lalake ng Dios, ay nagsabi, Narito, pinalagpas ng aking panginoon ang Naamang ito na taga Siria, sa di pagtanggap sa kaniyang mga kamay ng kaniyang dala; buhay ang Panginoon, tatakbuhin ko siya, at kukuha ako ng anoman sa kaniya."
  },
  {
    "i": 9669,
    "b": 11,
    "c": 1205,
    "r": 1205,
    "o": 21,
    "t": "Sa gayo'y sinundan ni Giezi si Naaman, at nang makita ni Naaman na isa'y humahabol sa kaniya, siya'y bumaba sa karo na sinalubong niya, at sinabi, Lahat ba'y mabuti?"
  },
  {
    "i": 9670,
    "b": 11,
    "c": 1205,
    "r": 1205,
    "o": 22,
    "t": "At kaniyang sinabi, Lahat ay mabuti. Sinugo ako ng aking panginoon, na sinabi, Narito, dumating sa akin ngayon mula sa lupaing maburol ng Ephraim ang dalawang binata sa mga anak ng mga propeta: isinasamo ko sa iyo na bigyan mo sila ng isang talentong pilak, at dalawang pangpalit na bihisan."
  },
  {
    "i": 9671,
    "b": 11,
    "c": 1205,
    "r": 1205,
    "o": 23,
    "t": "At sinabi ni Naaman, Matuwa ka, kunin mo ang dalawang talento. At ipinilit niya sa kaniya, at ibinalot ang dalawang talentong pilak sa dalawang supot, sangpu ng dalawang pangpalit na bihisan, at mga ipinasan sa dalawa sa kaniyang mga bataan; at dinala nila sa unahan niya."
  },
  {
    "i": 9672,
    "b": 11,
    "c": 1205,
    "r": 1205,
    "o": 24,
    "t": "At nang siya'y dumating sa burol, kinuha niya sa kanilang kamay, at itinago niya sa bahay: at pinayaon niya ang mga lalake, at sila'y nagsiyaon."
  },
  {
    "i": 9673,
    "b": 11,
    "c": 1205,
    "r": 1205,
    "o": 25,
    "t": "Nguni't siya'y pumasok at tumayo sa harap ng kaniyang panginoon. At sinabi ni Eliseo sa kaniya, Saan ka nanggaling Giezi? At kaniyang sinabi, Ang iyong lingkod ay walang pinaroonan."
  },
  {
    "i": 9674,
    "b": 11,
    "c": 1205,
    "r": 1205,
    "o": 26,
    "t": "At kaniyang sinabi, Hindi ba sumasa iyo ang aking puso nang ang lalake ay bumalik mula sa kaniyang karo na sinasalubong ka? panahon ba ng pagtanggap ng salapi, at pagtanggap ng bihisan, at ng mga olibohan, at ng mga ubasan, at ng mga tupa, at ng mga baka, at ng mga aliping lalake at babae?"
  },
  {
    "i": 9675,
    "b": 11,
    "c": 1205,
    "r": 1205,
    "o": 27,
    "t": "Ang ketong nga ni Naaman ay kakapit sa iyo, at sa iyong binhi magpakailan man. At siya'y umalis sa kaniyang harapan na may ketong na kasingputi ng niebe."
  },
  {
    "i": 9676,
    "b": 11,
    "c": 1206,
    "r": 1206,
    "o": 1,
    "t": "At sinabi ng mga anak ng mga propeta kay Eliseo, Narito ngayon, ang dakong aming kinatitirahan sa harap mo ay totoong gipit sa ganang amin."
  },
  {
    "i": 9677,
    "b": 11,
    "c": 1206,
    "r": 1206,
    "o": 2,
    "t": "Isinasamo namin sa iyo na kami ay paparoonin sa Jordan, at kumuha roon ang bawa't isa ng sikang, at gumawa kami para sa amin ng isang dako roon, na aming matatahanan. At siya'y sumagot, Magsiyaon kayo."
  },
  {
    "i": 9678,
    "b": 11,
    "c": 1206,
    "r": 1206,
    "o": 3,
    "t": "At sinabi ng isa, Isinasamo ko sa iyo na ikaw ay matuwa, at yumaon na kasama ng iyong mga lingkod. At siya'y sumagot, Ako'y yayaon."
  },
  {
    "i": 9679,
    "b": 11,
    "c": 1206,
    "r": 1206,
    "o": 4,
    "t": "Sa gayo'y yumaon siyang kasama nila. At nang sila'y dumating sa Jordan, sila'y nagsiputol ng kahoy."
  },
  {
    "i": 9680,
    "b": 11,
    "c": 1206,
    "r": 1206,
    "o": 5,
    "t": "Nguni't samantalang ang isa'y pumuputol ng isang sikang, ang talim ng palakol ay nalaglag sa tubig: at siya'y sumigaw, at nagsabi, Sa aba ko, panginoon ko! sapagka't hiram."
  },
  {
    "i": 9681,
    "b": 11,
    "c": 1206,
    "r": 1206,
    "o": 6,
    "t": "At sinabi ng lalake ng Dios, Saan nalaglag? At itinuro niya sa kaniya ang dako. At siya'y pumutol ng isang patpat, at inihagis doon, at pinalutang ang bakal."
  },
  {
    "i": 9682,
    "b": 11,
    "c": 1206,
    "r": 1206,
    "o": 7,
    "t": "At kaniyang sinabi, Kunin mo. Sa gayo'y kaniyang iniunat ang kaniyang kamay, at kinuha."
  },
  {
    "i": 9683,
    "b": 11,
    "c": 1206,
    "r": 1206,
    "o": 8,
    "t": "Ang hari nga sa Siria ay nakipagdigma sa Israel; at siya'y kumuhang payo sa kaniyang mga lingkod, na nagsasabi, Sa gayo't gayong dako malalagay ang aking kampamento."
  },
  {
    "i": 9684,
    "b": 11,
    "c": 1206,
    "r": 1206,
    "o": 9,
    "t": "At ang lalake ng Dios ay nagsugo sa hari sa Israel, na nagsasabi, Magingat ka na huwag dumaan sa dakong yaon; sapagka't doo'y lumulusong ang mga taga Siria."
  },
  {
    "i": 9685,
    "b": 11,
    "c": 1206,
    "r": 1206,
    "o": 10,
    "t": "At nagsugo ang hari sa Israel sa dakong isinaysay sa kaniya ng lalake ng Dios at ipinagpauna sa kaniya; at siya'y lumigtas doon, na hindi miminsan o mamakalawa."
  },
  {
    "i": 9686,
    "b": 11,
    "c": 1206,
    "r": 1206,
    "o": 11,
    "t": "At ang puso ng hari sa Siria ay nabagabag na mainam dahil sa bagay na ito; at kaniyang tinawag ang kaniyang mga lingkod, at sinabi sa kanila, Hindi ba ninyo ipakikilala sa akin kung sino sa atin ang sa hari sa Israel?"
  },
  {
    "i": 9687,
    "b": 11,
    "c": 1206,
    "r": 1206,
    "o": 12,
    "t": "At sinabi ng isa sa kaniyang mga lingkod, Hindi panginoon ko, Oh hari: kundi si Eliseo, na propeta na nasa Israel, ay nagsaysay sa hari sa Israel ng mga salita na iyong sinalita sa iyong silid na tulugan."
  },
  {
    "i": 9688,
    "b": 11,
    "c": 1206,
    "r": 1206,
    "o": 13,
    "t": "At kaniyang sinabi, Ikaw ay yumaon at tingnan mo kung saan siya nandoon, upang ako'y makapagpasundo at dalhin siya. At nasaysay sa kaniya, na sinabi, Narito, siya'y nasa Dothan."
  },
  {
    "i": 9689,
    "b": 11,
    "c": 1206,
    "r": 1206,
    "o": 14,
    "t": "Kaya't siya'y nagsugo roon ng mga kabayo at mga karo, at ng isang malaking hukbo: at sila'y naparoon sa gabi, at kinubkob ang bayan sa palibot."
  },
  {
    "i": 9690,
    "b": 11,
    "c": 1206,
    "r": 1206,
    "o": 15,
    "t": "At nang ang lingkod ng lalake ng Dios ay magbangong maaga, at maglabas, narito, isang hukbo na may mga kabayo at mga karo ay nakalibot sa bayan. At ang kaniyang lingkod ay nagsabi sa kaniya, Sa aba natin, panginoon ko! paano ang ating gagawin?"
  },
  {
    "i": 9691,
    "b": 11,
    "c": 1206,
    "r": 1206,
    "o": 16,
    "t": "At siya'y sumagot, Huwag kang matakot: sapagka't ang sumasaatin ay higit kay sa sumasa kanila."
  },
  {
    "i": 9692,
    "b": 11,
    "c": 1206,
    "r": 1206,
    "o": 17,
    "t": "At si Eliseo ay nanalangin, at nagsabi, Idinadalangin ko sa iyo, Panginoon, na idilat ang kaniyang mga mata, upang siya'y makakita. At idinilat ng Panginoon ang mga mata ng binata; at siya'y nakakita, at narito, ang bundok ay puno ng mga kabayo at ng mga karo ng apoy sa palibot ni Eliseo."
  },
  {
    "i": 9693,
    "b": 11,
    "c": 1206,
    "r": 1206,
    "o": 18,
    "t": "At nang kanilang lusungin siya, ay nanalangin si Eliseo sa Panginoon, at nagsabi, Idinadalangin ko sa iyo, na bulagin mo ang bayang ito. At kaniyang binulag sila ayon sa salita ni Eliseo."
  },
  {
    "i": 9694,
    "b": 11,
    "c": 1206,
    "r": 1206,
    "o": 19,
    "t": "At sinabi ni Eliseo sa kanila, Hindi ito ang daan, o ang bayan man: sumunod kayo sa akin, at dadalhin ko kayo sa lalake na inyong hinahanap. At kaniyang pinatnubayan sila hanggang sa Samaria."
  },
  {
    "i": 9695,
    "b": 11,
    "c": 1206,
    "r": 1206,
    "o": 20,
    "t": "At nangyari, nang sila'y magsidating sa Samaria, na sinabi ni Eliseo, Panginoon, idilat mo ang mga mata ng mga lalaking ito, upang sila'y makakita. At idinilat ng Panginoon ang kanilang mga mata, at sila'y nangakakita; at, narito, sila'y nangasa gitna ng Samaria."
  },
  {
    "i": 9696,
    "b": 11,
    "c": 1206,
    "r": 1206,
    "o": 21,
    "t": "At sinabi ng hari sa Israel kay Eliseo, nang makita niya sila, Ama ko, sasaktan ko ba sila? sasaktan ko ba sila?"
  },
  {
    "i": 9697,
    "b": 11,
    "c": 1206,
    "r": 1206,
    "o": 22,
    "t": "At siya'y sumagot. Huwag mong sasaktan sila; sasaktan mo ba ang iyong binihag ng iyong tabak at ng iyong busog? maghain ka ng tinapay at tubig sa harap nila, upang kanilang makain at mainom, at magsiparoon sa kanilang panginoon."
  },
  {
    "i": 9698,
    "b": 11,
    "c": 1206,
    "r": 1206,
    "o": 23,
    "t": "At ipinaghanda niya ng malaking pagkain sila: at nang sila'y makakain at makainom, kaniyang pinayaon sila, at sila'y nagsiparoon sa kanilang panginoon. At ang pulutong ng Siria ay hindi na naparoon pa sa lupain ng Israel."
  },
  {
    "i": 9699,
    "b": 11,
    "c": 1206,
    "r": 1206,
    "o": 24,
    "t": "At nangyari, pagkatapos nito, na pinisan ni Ben-adad na hari sa Siria, ang buo niyang hukbo, at umahon, at kinubkob ang Samaria."
  }
]
