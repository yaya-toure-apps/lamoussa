[
  {
    "i": 29600,
    "b": 48,
    "c": 5008,
    "r": 5008,
    "o": 46,
    "t": "Datapuwa't sinabi ni Jesus, May humipo sa akin, sapagka't naramdaman ko na may umalis na bisa sa akin."
  },
  {
    "i": 29601,
    "b": 48,
    "c": 5008,
    "r": 5008,
    "o": 47,
    "t": "At nang makita ng babae na siya'y hindi nalingid, ay lumapit siya na nangangatal, at nagpatirapa sa harapan niya na isinasaysay sa harapan ng buong bayan ang dahil kung bakit siya'y hinipo niya, at kung paanong gumaling siya kapagdaka."
  },
  {
    "i": 29602,
    "b": 48,
    "c": 5008,
    "r": 5008,
    "o": 48,
    "t": "At sinabi niya sa kaniya, Anak, pinagaling ka ng iyong pananampalataya; yumaon kang payapa."
  },
  {
    "i": 29603,
    "b": 48,
    "c": 5008,
    "r": 5008,
    "o": 49,
    "t": "Samantalang nagsasalita pa siya ay dumating ang isa na mula sa bahay ng pinuno sa sinagoga, na nagsasabi, Patay na ang anak mong babae; huwag mong bagabagin ang Guro."
  },
  {
    "i": 29604,
    "b": 48,
    "c": 5008,
    "r": 5008,
    "o": 50,
    "t": "Datapuwa't nang marinig ito ni Jesus ay sumagot sa kaniya, Huwag kang matakot: manampalataya ka lamang, at siya'y gagaling."
  },
  {
    "i": 29605,
    "b": 48,
    "c": 5008,
    "r": 5008,
    "o": 51,
    "t": "At nang dumating siya sa bahay, ay hindi niya ipinahintulot na pumasok na kasama niya ang sinomang tao, maliban na kay Pedro, at kay Juan, at kay Santiago, at ang ama ng dalaga at ang ina nito."
  },
  {
    "i": 29606,
    "b": 48,
    "c": 5008,
    "r": 5008,
    "o": 52,
    "t": "At tumatangis ang lahat, at pinananambitanan ang dalaga: datapuwa't sinabi niya, Huwag kayong magsitangis; sapagka't siya'y hindi patay, kundi natutulog."
  },
  {
    "i": 29607,
    "b": 48,
    "c": 5008,
    "r": 5008,
    "o": 53,
    "t": "At tinawanan nila siya na nililibak, na napagaalamang siya'y patay na."
  },
  {
    "i": 29608,
    "b": 48,
    "c": 5008,
    "r": 5008,
    "o": 54,
    "t": "Datapuwa't tinangnan niya sa kamay, at tinawag, na sinasabi, Dalaga, magbangon ka."
  },
  {
    "i": 29609,
    "b": 48,
    "c": 5008,
    "r": 5008,
    "o": 55,
    "t": "At nagbalik ang kaniyang espiritu, at siya'y nagbangon pagdaka: at kaniyang ipinagutos na siya'y bigyan ng pagkain."
  },
  {
    "i": 29610,
    "b": 48,
    "c": 5008,
    "r": 5008,
    "o": 56,
    "t": "At nangagtaka ang kaniyang mga magulang: datapuwa't ipinagbilin niya sa kanila na huwag sabihin kanino man ang kaniyang ginawa."
  },
  {
    "i": 29611,
    "b": 48,
    "c": 5009,
    "r": 5009,
    "o": 1,
    "t": "At tinipon niya ang labingdalawa, at binigyan sila ng kapangyarihan at kapamahalaan sa lahat ng mga demonio, at upang magpagaling ng mga sakit."
  },
  {
    "i": 29612,
    "b": 48,
    "c": 5009,
    "r": 5009,
    "o": 2,
    "t": "At sila'y sinugo niya upang ipangaral ang kaharian ng Dios, at magpagaling ng mga may sakit."
  },
  {
    "i": 29613,
    "b": 48,
    "c": 5009,
    "r": 5009,
    "o": 3,
    "t": "At sinabi niya sa kanila, Huwag kayong mangagdala ng anoman sa inyong paglalakad, kahit tungkod, kahit supot ng ulam, kahit tinapay, kahit salapi; at kahit magkaroon ng dalawang tunika."
  },
  {
    "i": 29614,
    "b": 48,
    "c": 5009,
    "r": 5009,
    "o": 4,
    "t": "At sa anomang bahay na inyong pasukin, doon kayo mangatira, at buhat doo'y magsialis kayo."
  },
  {
    "i": 29615,
    "b": 48,
    "c": 5009,
    "r": 5009,
    "o": 5,
    "t": "At ang lahat na di magsitanggap sa inyo sa bayang yaon, ay ipagpag ninyo ang alabok sa inyong mga paa, na pinaka patotoo laban sa kanila."
  },
  {
    "i": 29616,
    "b": 48,
    "c": 5009,
    "r": 5009,
    "o": 6,
    "t": "At sila'y nagsialis, at nagsiparoon sa lahat ng mga nayon, na ipinangangaral ang evangelio, at nagpapagaling saa't saan man."
  },
  {
    "i": 29617,
    "b": 48,
    "c": 5009,
    "r": 5009,
    "o": 7,
    "t": "Nabalitaan nga ni Herodes na tetrarka ang lahat na ginawa; at siya'y totoong natitilihan, sapagka't sinasabi ng ilan, na si Juan ay muling ibinangon sa mga patay;"
  },
  {
    "i": 29618,
    "b": 48,
    "c": 5009,
    "r": 5009,
    "o": 8,
    "t": "At ng ilan, na si Elias ay lumitaw; at ng mga iba, na isa sa mga datihang propeta ay muling ibinangon."
  },
  {
    "i": 29619,
    "b": 48,
    "c": 5009,
    "r": 5009,
    "o": 9,
    "t": "At sinabi ni Herodes, Pinugutan ko ng ulo si Juan: datapuwa't sino nga ito, na tungkol sa kaniya'y nababalitaan ko ang gayong bagay? At pinagsisikapan niyang siya'y makita."
  },
  {
    "i": 29620,
    "b": 48,
    "c": 5009,
    "r": 5009,
    "o": 10,
    "t": "At nang magsibalik ang mga apostol, ay isinaysay nila sa kaniya kung anong mga bagay ang kanilang ginawa. At sila'y isinama niya, at lumigpit na bukod sa isang bayan na tinatawag na Betsaida."
  },
  {
    "i": 29621,
    "b": 48,
    "c": 5009,
    "r": 5009,
    "o": 11,
    "t": "Datapuwa't nang maalaman ng mga karamihan ay nagsisunod sa kaniya: at sila'y tinanggap niyang may galak at sinasalita sa kanila ang tungkol sa kaharian ng Dios, at pinagagaling niya ang nangagkakailangang gamutin."
  },
  {
    "i": 29622,
    "b": 48,
    "c": 5009,
    "r": 5009,
    "o": 12,
    "t": "At nagpasimulang kumiling ang araw; at nagsilapit ang labingdalawa, at nangagsabi sa kaniya, Paalisin mo ang karamihan, upang sila'y magsiparoon sa mga nayon at sa mga lupaing nasa palibotlibot, at mangakapanuluyan, at mangakakuha ng pagkain: sapagka't tayo'y nangarito sa isang ilang na dako."
  },
  {
    "i": 29623,
    "b": 48,
    "c": 5009,
    "r": 5009,
    "o": 13,
    "t": "Datapuwa't sinabi niya sa kanila, Bigyan ninyo sila ng makakain. At sinabi nila, Wala tayo kundi limang tinapay at dalawang isda; malibang kami'y magsiyaon at ibili ng pagkain ang lahat ng mga taong ito."
  },
  {
    "i": 29624,
    "b": 48,
    "c": 5009,
    "r": 5009,
    "o": 14,
    "t": "Sapagka't sila'y may limang libong lalake. At sinabi niya sa kaniyang mga alagad, Paupuin ninyo sila ng pulupulutong, na may tiglilimangpu bawa't isa."
  },
  {
    "i": 29625,
    "b": 48,
    "c": 5009,
    "r": 5009,
    "o": 15,
    "t": "At gayon ang ginawa nila, at pinaupo silang lahat."
  },
  {
    "i": 29626,
    "b": 48,
    "c": 5009,
    "r": 5009,
    "o": 16,
    "t": "At kinuha niya ang limang tinapay at ang dalawang isda, at pagtingala sa langit, ay kaniyang pinagpala, at pinagputolputol; at ibinigay sa mga alagad upang ihain sa harap ng karamihan."
  },
  {
    "i": 29627,
    "b": 48,
    "c": 5009,
    "r": 5009,
    "o": 17,
    "t": "At sila'y nagsikain, at nangabusog ang lahat: at ang lumabis sa kanila na mga pinagputolputol ay pinulot na labingdalawang bakol."
  },
  {
    "i": 29628,
    "b": 48,
    "c": 5009,
    "r": 5009,
    "o": 18,
    "t": "At nangyari, nang siya'y nananalangin ng bukod, na ang mga alagad ay kasama niya: at tinanong niya sila, na sinasabi, Ano ang sinasabi ng karamihan kung sino ako?"
  },
  {
    "i": 29629,
    "b": 48,
    "c": 5009,
    "r": 5009,
    "o": 19,
    "t": "At pagsagot nila'y nangagsabi, Si Juan Bautista; datapuwa't sinasabi ng mga iba, Si Elias; at sinasabi ng mga iba na isa sa mga datihang propeta ay muling nagbangon."
  },
  {
    "i": 29630,
    "b": 48,
    "c": 5009,
    "r": 5009,
    "o": 20,
    "t": "At sinabi niya sa kanila, Datapuwa't, ano ang sabi ninyo kung sino ako? At pagsagot ni Pedro, ay nagsabi, Ang Cristo ng Dios."
  },
  {
    "i": 29631,
    "b": 48,
    "c": 5009,
    "r": 5009,
    "o": 21,
    "t": "Datapuwa't ipinagbilin niya, at ipinagutos sa kanila na huwag sabihin ito sa kanino mang tao;"
  },
  {
    "i": 29632,
    "b": 48,
    "c": 5009,
    "r": 5009,
    "o": 22,
    "t": "Na sinasabi, Kinakailangang magbata ng maraming mga bagay ang Anak ng tao, at itakuwil ng matatanda at ng mga pangulong saserdote at ng mga eskriba, at patayin, at muling ibangon sa ikatlong araw."
  },
  {
    "i": 29633,
    "b": 48,
    "c": 5009,
    "r": 5009,
    "o": 23,
    "t": "At sinabi niya sa lahat, Kung ang sinomang tao ay ibig sumunod sa akin, ay tumanggi sa kaniyang sarili, at pasanin sa arawaraw ang kaniyang krus, at sumunod sa akin."
  },
  {
    "i": 29634,
    "b": 48,
    "c": 5009,
    "r": 5009,
    "o": 24,
    "t": "Sapagka't ang sinomang magibig iligtas ang kaniyang buhay, ay mawawalan nito; datapuwa't sinomang mawalan ng kaniyang buhay dahil sa akin, ay maililigtas nito yaon."
  },
  {
    "i": 29635,
    "b": 48,
    "c": 5009,
    "r": 5009,
    "o": 25,
    "t": "Sapagka't ano ang pakikinabangin ng tao, kung makamtan niya ang buong sanglibutan, at mawawala o mapapahamak ang kaniyang sarili?"
  },
  {
    "i": 29636,
    "b": 48,
    "c": 5009,
    "r": 5009,
    "o": 26,
    "t": "Sapagka't ang sinomang magmakahiya sa akin at sa aking mga salita, ay ikahihiya siya ng Anak ng tao, pagparito niyang nasa kaniyang sariling kaluwalhatian, at sa kaluwalhatian ng Ama, at ng mga banal na anghel."
  },
  {
    "i": 29637,
    "b": 48,
    "c": 5009,
    "r": 5009,
    "o": 27,
    "t": "Datapuwa't katotohanang sinasabi ko sa inyo, May ilan sa nangakatayo rito, na hindi matitikman sa anomang paraan ang kamatayan, hanggang sa mangakita nila ang kaharian ng Dios."
  },
  {
    "i": 29638,
    "b": 48,
    "c": 5009,
    "r": 5009,
    "o": 28,
    "t": "At nangyari, nang makaraan ang may mga walong araw pagkatapos ng mga pananalitang ito, na isinama niya si Pedro at si Juan at si Santiago, at umahon sa bundok upang manalangin."
  },
  {
    "i": 29639,
    "b": 48,
    "c": 5009,
    "r": 5009,
    "o": 29,
    "t": "At samantalang siya'y nananalangin, ay nagbago ang anyo ng kaniyang mukha, at ang kaniyang damit ay pumuti, at nakasisilaw."
  },
  {
    "i": 29640,
    "b": 48,
    "c": 5009,
    "r": 5009,
    "o": 30,
    "t": "At narito, dalawang lalake ay nakikipagusap sa kaniya, na ang mga ito'y si Moises at si Elias;"
  },
  {
    "i": 29641,
    "b": 48,
    "c": 5009,
    "r": 5009,
    "o": 31,
    "t": "Na napakitang may kaluwalhatian, at nangaguusapan ng tungkol sa kaniyang pagkamatay na malapit niyang ganapin sa Jerusalem."
  },
  {
    "i": 29642,
    "b": 48,
    "c": 5009,
    "r": 5009,
    "o": 32,
    "t": "Si Pedro nga at ang kaniyang mga kasamahan ay nangagaantok: datapuwa't nang sila'y mangagising na totoo ay nakita nila ang kaniyang kaluwalhatian, at ang dalawang lalaking nangakatayong kasama niya."
  },
  {
    "i": 29643,
    "b": 48,
    "c": 5009,
    "r": 5009,
    "o": 33,
    "t": "At nangyari, samantalang sila'y nagsisihiwalay sa kaniya, ay sinabi ni Pedro kay Jesus, Guro, mabuti sa atin ang tayo'y dumito: at magsigawa tayo ng tatlong dampa; isa ang sa iyo, at isa ang kay Moises, at isa ang kay Elias: na hindi nalalaman ang kaniyang sinasabi."
  },
  {
    "i": 29644,
    "b": 48,
    "c": 5009,
    "r": 5009,
    "o": 34,
    "t": "At samantalang sinasabi niya ang mga bagay na ito, ay dumating ang isang alapaap, at sila'y naliliman: at sila'y nangatakot nang sila'y mangapasok sa alapaap."
  },
  {
    "i": 29645,
    "b": 48,
    "c": 5009,
    "r": 5009,
    "o": 35,
    "t": "At may tinig na nanggaling sa alapaap, na nagsasabi, Ito ang aking Anak, ang aking hirang: siya ang inyong pakinggan."
  },
  {
    "i": 29646,
    "b": 48,
    "c": 5009,
    "r": 5009,
    "o": 36,
    "t": "At nang dumating ang tinig, si Jesus ay nasumpungang nagiisa. At sila'y di nagsisiimik, at nang mga araw na yao'y hindi nila sinabi kanino mang tao ang alin man sa mga bagay na kanilang nakita."
  },
  {
    "i": 29647,
    "b": 48,
    "c": 5009,
    "r": 5009,
    "o": 37,
    "t": "At nangyari nang kinabukasan, nang pagbaba nila mula sa bundok, ay sinalubong siya ng lubhang maraming tao."
  },
  {
    "i": 29648,
    "b": 48,
    "c": 5009,
    "r": 5009,
    "o": 38,
    "t": "At narito, isang lalake sa karamihan, ay sumigaw na nagsasabi, Guro, ipinamamanhik ko sa iyo na iyong tingnan ang aking anak na lalake; sapagka't siya'y aking bugtong na anak;"
  },
  {
    "i": 29649,
    "b": 48,
    "c": 5009,
    "r": 5009,
    "o": 39,
    "t": "At narito, inaalihan siya ng isang espiritu, at siya'y biglang nagsisigaw; at siya'y nililiglig, na pinabubula ang bibig, at bahagya nang siya'y hiwalayan, na siya'y totoong pinasasakitan."
  },
  {
    "i": 29650,
    "b": 48,
    "c": 5009,
    "r": 5009,
    "o": 40,
    "t": "At ipinamanhik ko sa iyong mga alagad na palabasin siya; at hindi nila magawa."
  },
  {
    "i": 29651,
    "b": 48,
    "c": 5009,
    "r": 5009,
    "o": 41,
    "t": "At sumagot si Jesus at nagsabi, Oh lahing walang pananampalataya at taksil, hanggang kailan makikisama ako sa inyo at magtitiis sa inyo? dalhin mo rito ang anak mo."
  },
  {
    "i": 29652,
    "b": 48,
    "c": 5009,
    "r": 5009,
    "o": 42,
    "t": "At samantalang siya'y lumalapit, ay ibinuwal siya ng demonio, at pinapangatal na mainam. Datapuwa't pinagwikaan ni Jesus ang karumaldumal na espiritu, at pinagaling ang bata, at isinauli siya sa kaniyang ama."
  },
  {
    "i": 29653,
    "b": 48,
    "c": 5009,
    "r": 5009,
    "o": 43,
    "t": "At nangagtaka silang lahat sa karangalan ng Dios. Datapuwa't samantalang ang lahat ay nagsisipanggilalas sa lahat ng mga bagay na kaniyang ginagawa, ay sinabi niya sa kaniyang mga alagad,"
  },
  {
    "i": 29654,
    "b": 48,
    "c": 5009,
    "r": 5009,
    "o": 44,
    "t": "Manuot sa inyong mga tainga ang mga salitang ito: sapagka't ang Anak ng tao ay ibibigay sa mga kamay ng mga tao."
  },
  {
    "i": 29655,
    "b": 48,
    "c": 5009,
    "r": 5009,
    "o": 45,
    "t": "Datapuwa't hindi nila napaguunawa ang sabing ito, at sa kanila'y nalilingid, upang ito'y huwag mapagunawa; at nangatatakot silang magsipagtanong sa kaniya ng tungkol sa sabing ito."
  },
  {
    "i": 29656,
    "b": 48,
    "c": 5009,
    "r": 5009,
    "o": 46,
    "t": "At nagkaroon ng isang pagmamatuwiran sa gitna nila kung sino kaya sa kanila ang pinakadakila."
  },
  {
    "i": 29657,
    "b": 48,
    "c": 5009,
    "r": 5009,
    "o": 47,
    "t": "Datapuwa't pagkaunawa ni Jesus sa pangangatuwiran ng kanilang puso, ay kumuha siya ng isang maliit na bata, at inilagay sa kaniyang siping,"
  },
  {
    "i": 29658,
    "b": 48,
    "c": 5009,
    "r": 5009,
    "o": 48,
    "t": "At sinabi sa kanila, Ang sinomang tumanggap sa maliit na batang ito sa pangalan ko, ay ako ang tinatanggap: at ang sinomang tumanggap sa akin, ay tinatanggap ang nagsugo sa akin: sapagka't ang pinaka maliit sa inyong lahat, ay siyang dakila."
  },
  {
    "i": 29659,
    "b": 48,
    "c": 5009,
    "r": 5009,
    "o": 49,
    "t": "At sumagot si Juan at sinabi, Guro, may nakita kaming nagpapalayas ng mga demonio sa pangalan mo; at aming pinagbawalan siya, sapagka't siya'y hindi sumasama sa atin."
  },
  {
    "i": 29660,
    "b": 48,
    "c": 5009,
    "r": 5009,
    "o": 50,
    "t": "Datapuwa't sinabi sa kanila ni Jesus, Huwag ninyong pagbawalan siya: sapagka't ang hindi laban sa inyo, ay sumasa inyo."
  },
  {
    "i": 29661,
    "b": 48,
    "c": 5009,
    "r": 5009,
    "o": 51,
    "t": "At nangyari, nang nalalapit na ang mga kaarawan na siya'y tatanggapin sa itaas, ay pinapanatili niyang harap ang kaniyang mukha upang pumaroon sa Jerusalem,"
  },
  {
    "i": 29662,
    "b": 48,
    "c": 5009,
    "r": 5009,
    "o": 52,
    "t": "At nagsugo ng mga sugo sa unahan ng kaniyang mukha: at nagsiyaon sila, at nagsipasok sa isang nayon ng mga Samaritano upang siya'y ipaghanda."
  },
  {
    "i": 29663,
    "b": 48,
    "c": 5009,
    "r": 5009,
    "o": 53,
    "t": "At hindi nila siya tinanggap, sapagka't ang mukha niya'y anyong patungo sa Jerusalem."
  },
  {
    "i": 29664,
    "b": 48,
    "c": 5009,
    "r": 5009,
    "o": 54,
    "t": "At nang makita ito ng mga alagad niyang si Santiago at si Juan, ay nangagsabi, Panginoon, ibig mo bagang magpababa tayo ng apoy mula sa langit, at sila'y pugnawin?"
  },
  {
    "i": 29665,
    "b": 48,
    "c": 5009,
    "r": 5009,
    "o": 55,
    "t": "Datapuwa't, lumingon siya, at sila'y pinagwikaan."
  },
  {
    "i": 29666,
    "b": 48,
    "c": 5009,
    "r": 5009,
    "o": 56,
    "t": "At sila'y nagsiparoon sa ibang nayon."
  },
  {
    "i": 29667,
    "b": 48,
    "c": 5009,
    "r": 5009,
    "o": 57,
    "t": "At paglakad nila sa daan ay may nagsabi sa kaniya, Susunod ako sa iyo saan ka man pumaroon."
  },
  {
    "i": 29668,
    "b": 48,
    "c": 5009,
    "r": 5009,
    "o": 58,
    "t": "At sinabi sa kaniya ni Jesus, May mga lungga ang mga sorra, at ang mga ibon sa langit ay may mga pugad; datapuwa't ang Anak ng tao ay walang kahiligan ang kaniyang ulo."
  },
  {
    "i": 29669,
    "b": 48,
    "c": 5009,
    "r": 5009,
    "o": 59,
    "t": "At sinabi niya sa iba, Sumunod ka sa akin. Datapuwa't siya'y nagsabi, Panginoon, tulutan mo muna akong makauwi at mailibing ko ang aking ama."
  },
  {
    "i": 29670,
    "b": 48,
    "c": 5009,
    "r": 5009,
    "o": 60,
    "t": "Datapuwa't sinabi niya sa kaniya, Pabayaan mong ilibing ng mga patay ang kanilang sariling mga patay; datapuwa't yumaon ka at ibalita mo ang kaharian ng Dios."
  },
  {
    "i": 29671,
    "b": 48,
    "c": 5009,
    "r": 5009,
    "o": 61,
    "t": "At ang iba nama'y nagsabi, Susunod ako sa iyo, Panginoon; datapuwa't pabayaan mo akong magpaalam muna sa mga kasangbahay ko."
  },
  {
    "i": 29672,
    "b": 48,
    "c": 5009,
    "r": 5009,
    "o": 62,
    "t": "Datapuwa't sinabi sa kaniya ni Jesus, Walang taong pagkahawak sa araro, at lumilingon sa likod, ay karapatdapat sa kaharian ng Dios."
  },
  {
    "i": 29673,
    "b": 48,
    "c": 5010,
    "r": 5010,
    "o": 1,
    "t": "Pagkatapos nga ng mga bagay na ito, ang Panginoon ay naghalal ng pitongpu pa, at sila'y sinugong daladalawa, sa unahan ng kaniyang mukha, sa bawa't bayan at dako na kaniyang paroroonan."
  },
  {
    "i": 29674,
    "b": 48,
    "c": 5010,
    "r": 5010,
    "o": 2,
    "t": "At sinabi niya sa kanila, Sa katotohana'y marami ang aanihin, datapuwa't kakaunti ang mga manggagawa: kaya't idalangin ninyo sa Panginoon ng aanihin, na magpadala siya ng mga manggagawa sa kaniyang aanihin."
  },
  {
    "i": 29675,
    "b": 48,
    "c": 5010,
    "r": 5010,
    "o": 3,
    "t": "Magsiyaon kayo sa iyong lakad; narito, sinusugo ko kayong gaya ng mga kordero sa gitna ng mga lobo."
  },
  {
    "i": 29676,
    "b": 48,
    "c": 5010,
    "r": 5010,
    "o": 4,
    "t": "Huwag kayong magsipagdala ng supot ng salapi, ng supot man ng pagkain, ng mga pangyapak man; at huwag kayong magsibati kanino mang tao sa daan."
  },
  {
    "i": 29677,
    "b": 48,
    "c": 5010,
    "r": 5010,
    "o": 5,
    "t": "At sa alin mang bahay na inyong pasukin, ay sabihin ninyo muna, Kapayapaan nawa sa bahay na ito."
  },
  {
    "i": 29678,
    "b": 48,
    "c": 5010,
    "r": 5010,
    "o": 6,
    "t": "At kung mayroon doong anak ng kapayapaan, ang inyong kapayapaa'y mananatili sa kaniya: datapuwa't kung wala, ay babalik ito sa inyong muli."
  },
  {
    "i": 29679,
    "b": 48,
    "c": 5010,
    "r": 5010,
    "o": 7,
    "t": "At magsipanatili kayo sa bahay ding yaon, na kanin at inumin ninyo ang mga bagay na kanilang ibigay: sapagka't ang manggagawa ay marapat sa kaniyang kaupahan. Huwag kayong mangagpalipatlipat sa bahaybahay."
  },
  {
    "i": 29680,
    "b": 48,
    "c": 5010,
    "r": 5010,
    "o": 8,
    "t": "At sa alin mang bayan na iyong pasukin, at kayo'y kanilang tanggapin, ay kanin ninyo ang mga bagay na ihain sa inyo:"
  },
  {
    "i": 29681,
    "b": 48,
    "c": 5010,
    "r": 5010,
    "o": 9,
    "t": "At pagalingin ninyo ang mga maysakit na nangaroon, at sabihin ninyo sa kanila, Lumapit na sa inyo ang kaharian ng Dios."
  },
  {
    "i": 29682,
    "b": 48,
    "c": 5010,
    "r": 5010,
    "o": 10,
    "t": "Datapuwa't sa alin mang bayan na inyong pasukin, at hindi kayo tanggapin, magsilabas kayo sa kanilang mga lansangan at inyong sabihin,"
  },
  {
    "i": 29683,
    "b": 48,
    "c": 5010,
    "r": 5010,
    "o": 11,
    "t": "Pati ng alabok ng inyong bayan na kumakapit sa aming paa, ay ipinapagpag namin laban sa inyo: gayon ma'y inyong talastasin ito, na lumapit na ang kaharian ng Dios."
  },
  {
    "i": 29684,
    "b": 48,
    "c": 5010,
    "r": 5010,
    "o": 12,
    "t": "Sinasabi ko sa inyo, Sa araw na yaon ay higit na mapagpapaumanhinan ang Sodoma kay sa bayang yaon."
  },
  {
    "i": 29685,
    "b": 48,
    "c": 5010,
    "r": 5010,
    "o": 13,
    "t": "Sa aba mo, Corazin! sa aba mo, Betsaida! sapagka't kung sa Tiro at sa Sidon sana ginawa ang mga gawang makapangyarihang ginawa sa inyo, ay maluwat na dising nangagsisi, na nangauupong may kayong magaspang at abo."
  },
  {
    "i": 29686,
    "b": 48,
    "c": 5010,
    "r": 5010,
    "o": 14,
    "t": "Datapuwa't sa paghuhukom, higit na mapagpapaumanhinan ang Tiro at Sidon, kay sa inyo."
  },
  {
    "i": 29687,
    "b": 48,
    "c": 5010,
    "r": 5010,
    "o": 15,
    "t": "At ikaw, Capernaum, magpapakataas ka hanggang sa langit? ikaw ay ibaba hanggang sa Hades."
  },
  {
    "i": 29688,
    "b": 48,
    "c": 5010,
    "r": 5010,
    "o": 16,
    "t": "Ang nakikinig sa inyo, ay sa akin nakikinig; at ang nagtatakuwil sa inyo ay ako ang itinatakuwil; at ang nagtatakuwil sa akin ay itinatakuwil ang sa aki'y nagsugo."
  },
  {
    "i": 29689,
    "b": 48,
    "c": 5010,
    "r": 5010,
    "o": 17,
    "t": "At nagsipagbalik ang pitongpu na may kagalakan, na nangagsasabi, Panginoon, pati ang mga demonio ay nagsisisuko sa amin sa iyong pangalan."
  },
  {
    "i": 29690,
    "b": 48,
    "c": 5010,
    "r": 5010,
    "o": 18,
    "t": "At sinabi niya sa kanila, Nakita ko si Satanas, na nahuhulog na gaya ng lintik, mula sa langit."
  },
  {
    "i": 29691,
    "b": 48,
    "c": 5010,
    "r": 5010,
    "o": 19,
    "t": "Narito, binigyan ko kayo ng kapamahalaan na inyong yurakan ang mga ahas at ang mga alakdan, at sa ibabaw ng lahat ng kapangyarihan ng kaaway: at sa anomang paraa'y hindi kayo maaano."
  },
  {
    "i": 29692,
    "b": 48,
    "c": 5010,
    "r": 5010,
    "o": 20,
    "t": "Gayon ma'y huwag ninyong ikagalak ito, na ang mga espiritu ay nagsisisuko sa inyo; kundi inyong ikagalak na nangasusulat ang inyong mga pangalan sa langit."
  },
  {
    "i": 29693,
    "b": 48,
    "c": 5010,
    "r": 5010,
    "o": 21,
    "t": "Nang oras ding yaon siya'y nagalak sa Espiritu Santo, at sinabi, Ako'y nagpapasalamat sa iyo, Oh Ama, Panginoon ng langit at lupa, na iyong inilihim ang mga bagay na ito sa mga pantas at matatalino, at ipinahayag mo sa mga sanggol: gayon nga, Ama; sapagka't gayon ang nakalulugod sa iyong paningin."
  },
  {
    "i": 29694,
    "b": 48,
    "c": 5010,
    "r": 5010,
    "o": 22,
    "t": "Ang lahat ng mga bagay ay ibinigay sa akin ng aking Ama: at walang nakakakilala kung sino ang Anak, kundi ang Ama; at kung sino ang Ama, kundi ang Anak, at yaong ibiging pagpahayagan ng Anak."
  },
  {
    "i": 29695,
    "b": 48,
    "c": 5010,
    "r": 5010,
    "o": 23,
    "t": "At paglingon sa mga alagad, ay sinabi niya ng bukod, Mapapalad ang mga matang nangakakakita ng mga bagay na inyong nangakikita:"
  },
  {
    "i": 29696,
    "b": 48,
    "c": 5010,
    "r": 5010,
    "o": 24,
    "t": "Sapagka't sinasabi ko sa inyo, na maraming propeta at mga hari ang nangaghahangad na mangakakita ng mga bagay na inyong nangakikita, at hindi nila nangakita at mangarinig ang mga bagay na inyong nangaririnig, at hindi nila nangarinig."
  },
  {
    "i": 29697,
    "b": 48,
    "c": 5010,
    "r": 5010,
    "o": 25,
    "t": "At narito, ang isang tagapagtanggol ng kautusan ay nagtindig at siya'y tinutukso, na sinasabi, Guro, anong aking gagawin upang magmana ng walang hanggang buhay?"
  },
  {
    "i": 29698,
    "b": 48,
    "c": 5010,
    "r": 5010,
    "o": 26,
    "t": "At sinabi niya sa kaniya, Ano ang nasusulat sa kautusan? ano ang nababasa mo?"
  },
  {
    "i": 29699,
    "b": 48,
    "c": 5010,
    "r": 5010,
    "o": 27,
    "t": "At pagsagot niya'y sinabi, Iibigin mo ang Panginoon mong Dios ng buong puso mo, at ng buong kaluluwa mo, at ng buong lakas mo, at ng buong pagiisip mo; at ang iyong kapuwa na gaya ng iyong sarili."
  }
]
