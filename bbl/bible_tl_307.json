[
  {
    "i": 30700,
    "b": 49,
    "c": 5108,
    "r": 5108,
    "o": 10,
    "t": "At umunat si Jesus, at sa kaniya'y sinabi, Babae, saan sila nangaroroon? wala bagang taong humatol sa iyo?"
  },
  {
    "i": 30701,
    "b": 49,
    "c": 5108,
    "r": 5108,
    "o": 11,
    "t": "At sinabi niya, Wala sinoman, Panginoon. At sinabi ni Jesus, Ako man ay hindi rin hahatol sa iyo: humayo ka ng iyong lakad; mula ngayo'y huwag ka nang magkasala."
  },
  {
    "i": 30702,
    "b": 49,
    "c": 5108,
    "r": 5108,
    "o": 12,
    "t": "Muli ngang nagsalita sa kanila si Jesus, na sinasabi, Ako ang ilaw ng sanglibutan: ang sumusunod sa akin ay hindi lalakad sa kadiliman, kundi magkakaroon ng ilaw ng kabuhayan."
  },
  {
    "i": 30703,
    "b": 49,
    "c": 5108,
    "r": 5108,
    "o": 13,
    "t": "Sinabi nga sa kaniya ng mga Fariseo, Nagpapatotoo ka sa iyong sarili; hindi totoo ang patotoo mo."
  },
  {
    "i": 30704,
    "b": 49,
    "c": 5108,
    "r": 5108,
    "o": 14,
    "t": "Sumagot si Jesus at sa kanila'y sinabi, Bagama't ako'y nagpapatotoo sa akin din, ay totoo ang aking patotoo; sapagka't nalalaman ko kung saan ako nanggaling, at kung saan ako paroroon; datapuwa't hindi ninyo nalalaman kung saan ako nanggaling, o kung saan ako paroroon."
  },
  {
    "i": 30705,
    "b": 49,
    "c": 5108,
    "r": 5108,
    "o": 15,
    "t": "Nagsisihatol kayo ayon sa laman; ako'y hindi humahatol sa kanino mang tao."
  },
  {
    "i": 30706,
    "b": 49,
    "c": 5108,
    "r": 5108,
    "o": 16,
    "t": "Oo, at kung ako'y humahatol, ang hatol ko'y totoo; sapagka't hindi ako nagiisa, kundi ako at ang Ama na nagsugo sa akin."
  },
  {
    "i": 30707,
    "b": 49,
    "c": 5108,
    "r": 5108,
    "o": 17,
    "t": "Oo, at sa inyong kautusan ay nasusulat, na ang patotoo ng dalawang tao ay totoo."
  },
  {
    "i": 30708,
    "b": 49,
    "c": 5108,
    "r": 5108,
    "o": 18,
    "t": "Ako ang nagpapatotoo sa akin din, at ang Amang nagsugo sa akin ay nagpapatotoo sa akin."
  },
  {
    "i": 30709,
    "b": 49,
    "c": 5108,
    "r": 5108,
    "o": 19,
    "t": "Sa kaniya nga'y kanilang sinabi, Saan naroroon ang iyong Ama? Sumagot si Jesus, Hindi ninyo nakikilala ako, ni ang aking Ama: kung ako'y inyong makilala, ay makikilala rin ninyo ang aking Ama."
  },
  {
    "i": 30710,
    "b": 49,
    "c": 5108,
    "r": 5108,
    "o": 20,
    "t": "Sinalita niya ang mga salitang ito sa dakong kabang-yaman, nang nagtuturo siya sa templo: at walang taong humuli sa kaniya; sapagka't hindi pa dumarating ang kaniyang oras."
  },
  {
    "i": 30711,
    "b": 49,
    "c": 5108,
    "r": 5108,
    "o": 21,
    "t": "Muli ngang sinabi niya sa kanila, Yayaon ako, at ako'y inyong hahanapin, at mangamamatay kayo sa inyong kasalanan: sa aking paroroonan, ay hindi kayo mangakaparoroon."
  },
  {
    "i": 30712,
    "b": 49,
    "c": 5108,
    "r": 5108,
    "o": 22,
    "t": "Sinabi nga ng mga Judio, Siya kaya'y magpapakamatay, sapagka't kaniyang sinabi, Sa aking paroroonan, ay hindi kayo mangakaparoroon."
  },
  {
    "i": 30713,
    "b": 49,
    "c": 5108,
    "r": 5108,
    "o": 23,
    "t": "At sa kanila'y kaniyang sinabi, Kayo'y mga taga ibaba; ako'y taga itaas: kayo'y mga taga sanglibutang ito; ako'y hindi taga sanglibutang ito."
  },
  {
    "i": 30714,
    "b": 49,
    "c": 5108,
    "r": 5108,
    "o": 24,
    "t": "Sinabi ko nga sa inyo, na kayo'y mangamamatay sa inyong mga kasalanan: sapagka't malibang kayo'y magsisampalataya na ako nga ang Cristo, ay mangamamatay kayo sa inyong mga kasalanan."
  },
  {
    "i": 30715,
    "b": 49,
    "c": 5108,
    "r": 5108,
    "o": 25,
    "t": "Sa kaniya nga'y kanilang sinabi, Sino ka baga? Sinabi sa kanila ni Jesus, Siya rin na sinalita ko sa inyo mula pa nang una."
  },
  {
    "i": 30716,
    "b": 49,
    "c": 5108,
    "r": 5108,
    "o": 26,
    "t": "Mayroon akong maraming bagay na sasalitain at hahatulan tungkol sa inyo: gayon pa man ang nagsugo sa akin ay totoo; at ang mga bagay na sa kaniya'y aking narinig, ang mga ito ang sinasalita ko sa sanglibutan."
  },
  {
    "i": 30717,
    "b": 49,
    "c": 5108,
    "r": 5108,
    "o": 27,
    "t": "Hindi nila napagunawa na tungkol sa Ama ang kaniyang sinasalita sa kanila."
  },
  {
    "i": 30718,
    "b": 49,
    "c": 5108,
    "r": 5108,
    "o": 28,
    "t": "Sinabi nga ni Jesus, Kung maitaas na ninyo ang Anak ng tao, saka ninyo makikilala na ako nga ang Cristo, at wala akong ginagawa sa aking sarili, kundi sinalita ko ang mga bagay na ito, ayon sa itinuro sa akin ng Ama."
  },
  {
    "i": 30719,
    "b": 49,
    "c": 5108,
    "r": 5108,
    "o": 29,
    "t": "At ang nagsugo sa akin ay sumasa akin; hindi niya ako binayaang nagiisa; sapagka't ginagawa kong lagi ang mga bagay na sa kaniya'y nakalulugod."
  },
  {
    "i": 30720,
    "b": 49,
    "c": 5108,
    "r": 5108,
    "o": 30,
    "t": "Samantalang sinasalita niya ang mga bagay na ito, ay maraming nagsisampalataya sa kaniya."
  },
  {
    "i": 30721,
    "b": 49,
    "c": 5108,
    "r": 5108,
    "o": 31,
    "t": "Sinabi nga ni Jesus sa mga Judiong yaon na nagsisisampalataya sa kaniya, Kung kayo'y magsisipanatili sa aking salita, kung magkagayo'y tunay nga kayong mga alagad ko;"
  },
  {
    "i": 30722,
    "b": 49,
    "c": 5108,
    "r": 5108,
    "o": 32,
    "t": "At inyong makikilala ang katotohanan, at ang katotohana'y magpapalaya sa inyo."
  },
  {
    "i": 30723,
    "b": 49,
    "c": 5108,
    "r": 5108,
    "o": 33,
    "t": "Sa kaniya'y kanilang isinagot, Kami'y binhi ni Abraham, at kailan ma'y hindi pa naging alipin ninomang tao: paanong sinasabi mo, Kayo'y magiging laya?"
  },
  {
    "i": 30724,
    "b": 49,
    "c": 5108,
    "r": 5108,
    "o": 34,
    "t": "Sinagot sila ni Jesus, Katotohanan, katotohanang sinasabi ko sa inyo, Ang bawa't nagkakasala ay alipin ng kasalanan."
  },
  {
    "i": 30725,
    "b": 49,
    "c": 5108,
    "r": 5108,
    "o": 35,
    "t": "At ang alipin ay hindi nananahan sa bahay magpakailan man: ang anak ang nananahan magpakailan man."
  },
  {
    "i": 30726,
    "b": 49,
    "c": 5108,
    "r": 5108,
    "o": 36,
    "t": "Kung palayain nga kayo ng Anak, kayo'y magiging tunay na laya."
  },
  {
    "i": 30727,
    "b": 49,
    "c": 5108,
    "r": 5108,
    "o": 37,
    "t": "Talastas ko na kayo'y binhi ni Abraham; gayon ma'y pinagsisikapan ninyong ako'y patayin, sapagka't ang salita ko'y hindi magkasiya sa inyo."
  },
  {
    "i": 30728,
    "b": 49,
    "c": 5108,
    "r": 5108,
    "o": 38,
    "t": "Sinasalita ko ang mga bagay na aking nakita sa aking Ama: at ginagawa rin ninyo ang mga bagay na inyong narinig sa inyong Ama."
  },
  {
    "i": 30729,
    "b": 49,
    "c": 5108,
    "r": 5108,
    "o": 39,
    "t": "Sila'y nagsisagot at sa kaniya'y sinabi, Si Abraham ang aming ama. Sa kanila'y sinabi ni Jesus, Kung kayo'y mga anak ni Abraham, ay gagawin ninyo ang mga gawa ni Abraham."
  },
  {
    "i": 30730,
    "b": 49,
    "c": 5108,
    "r": 5108,
    "o": 40,
    "t": "Datapuwa't ngayo'y pinagsisikapan ninyo akong patayin, na taong sa inyo'y nagsaysay ng katotohanan, na aking narinig sa Dios: ito'y hindi ginawa ni Abraham."
  },
  {
    "i": 30731,
    "b": 49,
    "c": 5108,
    "r": 5108,
    "o": 41,
    "t": "Ginagawa ninyo ang mga gawa ng inyong ama. Sinabi nila sa kaniya, Hindi kami inianak sa pakikiapid; may isang Ama kami, ang Dios."
  },
  {
    "i": 30732,
    "b": 49,
    "c": 5108,
    "r": 5108,
    "o": 42,
    "t": "Sinabi sa kanila ni Jesus, Kung ang Dios ang inyong ama, ay inyong iibigin ako: sapagka't ako'y nagmula at nanggaling sa Dios; sapagka't hindi ako naparito sa aking sarili, kundi sinugo niya ako."
  },
  {
    "i": 30733,
    "b": 49,
    "c": 5108,
    "r": 5108,
    "o": 43,
    "t": "Bakit hindi ninyo napaguunawa ang aking pananalita? sapagka't hindi ninyo mangyayaring dinggin ang aking salita."
  },
  {
    "i": 30734,
    "b": 49,
    "c": 5108,
    "r": 5108,
    "o": 44,
    "t": "Kayo'y sa inyong amang diablo, at ang mga nais ng inyong ama ang ibig ninyong gawin. Siya'y isang mamamatay-tao buhat pa nang una, at hindi nananatili sa katotohanan, sapagka't walang katotohanan sa kaniya. Pagka nagsasalita siya ng kasinungalingan, ay nagsasalita siya ng sa ganang kaniya: sapagka't siya'y isang sinungaling, at ama nito."
  },
  {
    "i": 30735,
    "b": 49,
    "c": 5108,
    "r": 5108,
    "o": 45,
    "t": "Nguni't dahil sa sinasabi ko ang katotohanan, ay hindi ninyo ako sinasampalatayanan."
  },
  {
    "i": 30736,
    "b": 49,
    "c": 5108,
    "r": 5108,
    "o": 46,
    "t": "Sino sa inyo ang makasusumbat sa akin tungkol sa kasalanan? Kung sinasabi ko ang katotohanan, bakit hindi ninyo ako sinasampalatayanan?"
  },
  {
    "i": 30737,
    "b": 49,
    "c": 5108,
    "r": 5108,
    "o": 47,
    "t": "Ang sa Dios ay nakikinig ng mga salita ng Dios: dahil dito'y hindi ninyo dinirinig, sapagka't kayo'y hindi sa Dios."
  },
  {
    "i": 30738,
    "b": 49,
    "c": 5108,
    "r": 5108,
    "o": 48,
    "t": "Nagsisagot ang mga Judio at sa kaniya'y sinabi, Hindi baga magaling ang aming pagkasabi na ikaw ay isang Samaritano, at mayroon kang demonio?"
  },
  {
    "i": 30739,
    "b": 49,
    "c": 5108,
    "r": 5108,
    "o": 49,
    "t": "Sumagot si Jesus, Ako'y walang demonio; kundi pinapupurihan ko ang aking Ama, at ako'y inyong sinisiraan ng puri."
  },
  {
    "i": 30740,
    "b": 49,
    "c": 5108,
    "r": 5108,
    "o": 50,
    "t": "Nguni't hindi ko hinahanap ang aking sariling kaluwalhatian: may isang humahanap at humahatol."
  },
  {
    "i": 30741,
    "b": 49,
    "c": 5108,
    "r": 5108,
    "o": 51,
    "t": "Katotohanan, katotohanang sinasabi ko sa inyo, Kung ang sinoman ay tutupad ng aking salita, ay hindi siya makakakita magpakailan man ng kamatayan."
  },
  {
    "i": 30742,
    "b": 49,
    "c": 5108,
    "r": 5108,
    "o": 52,
    "t": "Sinabi ng mga Judio sa kaniya, Ngayo'y nalalaman naming mayroon kang demonio. Namatay si Abraham, at ang mga propeta; at sinasabi mo, Kung ang sinoman ay tutupad ng aking salita, ay hindi niya matitikman magpakailan man ang kamatayan."
  },
  {
    "i": 30743,
    "b": 49,
    "c": 5108,
    "r": 5108,
    "o": 53,
    "t": "Dakila ka pa baga sa aming amang Abraham, na namatay? at nangamatay ang mga propeta: sino ang ipinalalagay mo sa iyong sarili?"
  },
  {
    "i": 30744,
    "b": 49,
    "c": 5108,
    "r": 5108,
    "o": 54,
    "t": "Sumagot si Jesus, Kung niluluwalhati ko ang aking sarili, ang kaluwalhatian ko ay walang anoman: ang aking Ama'y siyang lumuluwalhati sa akin; na tungkol sa kaniya'y sinasabi ninyo, na siya'y inyong Dios;"
  },
  {
    "i": 30745,
    "b": 49,
    "c": 5108,
    "r": 5108,
    "o": 55,
    "t": "At hindi ninyo siya napagkilala: nguni't nakikilala ko siya; at kung aking sasabihin, na hindi ko siya nakikilala, ay ako'y matutulad sa inyo, na sinungaling: datapuwa't nakikilala ko siya, at tinutupad ko ang kaniyang salita."
  },
  {
    "i": 30746,
    "b": 49,
    "c": 5108,
    "r": 5108,
    "o": 56,
    "t": "Nagalak ang inyong amang si Abraham na makita ang aking araw; at nakita niya, at natuwa."
  },
  {
    "i": 30747,
    "b": 49,
    "c": 5108,
    "r": 5108,
    "o": 57,
    "t": "Sinabi nga sa kaniya ng mga Judio, Wala ka pang limangpung taon, at nakita mo si Abraham?"
  },
  {
    "i": 30748,
    "b": 49,
    "c": 5108,
    "r": 5108,
    "o": 58,
    "t": "Sinabi sa kanila ni Jesus, Katotohanan, katotohanang sinasabi ko sa inyo, Bago ipinanganak si Abraham, ay ako nga."
  },
  {
    "i": 30749,
    "b": 49,
    "c": 5108,
    "r": 5108,
    "o": 59,
    "t": "Sila nga'y nagsidampot ng mga bato upang ihagis sa kaniya: datapuwa't nagtago si Jesus, at lumabas sa templo."
  },
  {
    "i": 30750,
    "b": 49,
    "c": 5109,
    "r": 5109,
    "o": 1,
    "t": "At sa pagdaraan niya, ay nakita niya ang isang lalaking bulag mula sa kaniyang kapanganakan."
  },
  {
    "i": 30751,
    "b": 49,
    "c": 5109,
    "r": 5109,
    "o": 2,
    "t": "At itinanong sa kaniya ng kaniyang mga alagad, na nangagsasabi, Rabi, sino ang nagkasala, ang taong ito, o ang kaniyang mga magulang, upang siya'y ipanganak na bulag?"
  },
  {
    "i": 30752,
    "b": 49,
    "c": 5109,
    "r": 5109,
    "o": 3,
    "t": "Sumagot si Jesus, Hindi dahil sa ang taong ito'y nagkasala, ni ang kaniyang mga magulang man: kundi upang mahayag sa kaniya ang mga gawa ng Dios."
  },
  {
    "i": 30753,
    "b": 49,
    "c": 5109,
    "r": 5109,
    "o": 4,
    "t": "Kinakailangan nating gawin ang mga gawa niyaong nagsugo sa akin, samantalang araw: dumarating ang gabi, na walang taong makagagawa."
  },
  {
    "i": 30754,
    "b": 49,
    "c": 5109,
    "r": 5109,
    "o": 5,
    "t": "Samantalang ako'y nasa sanglibutan, ako ang ilaw ng sanglibutan."
  },
  {
    "i": 30755,
    "b": 49,
    "c": 5109,
    "r": 5109,
    "o": 6,
    "t": "Nang masabi niya ang ganito, siya'y lumura sa lupa, at pinapagputik ang lura, at pinahiran ang mga mata niya ng putik,"
  },
  {
    "i": 30756,
    "b": 49,
    "c": 5109,
    "r": 5109,
    "o": 7,
    "t": "At sinabi sa kaniya, Humayo ka, maghugas ka sa tangke ng Siloe (na kung liliwanagin ay Sinugo). Siya nga'y humayo, at naghugas, at nagbalik na nakakakita."
  },
  {
    "i": 30757,
    "b": 49,
    "c": 5109,
    "r": 5109,
    "o": 8,
    "t": "Ang mga kapitbahay nga, at ang nangakakita sa kaniya nang una, na siya'y pulubi, ay nangagsabi, Hindi baga ito ang nauupo at nagpapalimos?"
  },
  {
    "i": 30758,
    "b": 49,
    "c": 5109,
    "r": 5109,
    "o": 9,
    "t": "Sinabi ng mga iba, Siya nga: sinabi ng mga iba, Hindi, kundi nakakamukha niya. Sinabi niya, Ako nga."
  },
  {
    "i": 30759,
    "b": 49,
    "c": 5109,
    "r": 5109,
    "o": 10,
    "t": "Sa kaniya nga'y kanilang sinabi, Paano nga ang pagkadilat ng iyong mga mata?"
  },
  {
    "i": 30760,
    "b": 49,
    "c": 5109,
    "r": 5109,
    "o": 11,
    "t": "Sumagot siya, Ang lalaking tinatawag na Jesus ay gumawa ng putik, at pinahiran ang aking mga mata, at sinabi sa akin, Humayo ka sa Siloe, at maghugas ka: kaya't ako'y humayo at naghugas, at ako'y tumanggap ng paningin."
  },
  {
    "i": 30761,
    "b": 49,
    "c": 5109,
    "r": 5109,
    "o": 12,
    "t": "At sinabi nila sa kaniya, Saan naroon siya? Sinabi niya, Hindi ko nalalaman."
  },
  {
    "i": 30762,
    "b": 49,
    "c": 5109,
    "r": 5109,
    "o": 13,
    "t": "Dinala nila sa mga Fariseo siya na nang una'y bulag."
  },
  {
    "i": 30763,
    "b": 49,
    "c": 5109,
    "r": 5109,
    "o": 14,
    "t": "Araw nga ng sabbath nang gumawa ng putik si Jesus, at padilatin ang kaniyang mga mata."
  },
  {
    "i": 30764,
    "b": 49,
    "c": 5109,
    "r": 5109,
    "o": 15,
    "t": "Muli ngang tinanong naman siya ng mga Fariseo kung paanong tumanggap siya ng kaniyang paningin. At sinabi niya sa kanila, Nilagyan niya ng putik ang ibabaw ng aking mga mata, at naghugas ako, at ako'y nakakakita."
  },
  {
    "i": 30765,
    "b": 49,
    "c": 5109,
    "r": 5109,
    "o": 16,
    "t": "Ang ilan nga sa mga Fariseo ay nangagsabi, Ang taong ito'y hindi galing sa Dios, sapagka't hindi nangingilin sa sabbath. Datapuwa't sinasabi ng mga iba, Paano bagang makagagawa ng gayong mga tanda ang isang taong makasalanan? At nagkaroon ng pagkakabahabahagi sa gitna nila."
  },
  {
    "i": 30766,
    "b": 49,
    "c": 5109,
    "r": 5109,
    "o": 17,
    "t": "Muling sinabi nga nila sa bulag, Ano ang sabi mo tungkol sa kaniya, na siyang nagpadilat ng iyong mga mata? At kaniyang sinabi, Siya'y isang propeta."
  },
  {
    "i": 30767,
    "b": 49,
    "c": 5109,
    "r": 5109,
    "o": 18,
    "t": "Hindi nga nagsipaniwala ang mga Judio tungkol sa kaniya, na siya'y naging bulag, at tumanggap ng kaniyang paningin, hanggang sa kanilang tinawag ang mga magulang niyaong tumanggap ng kaniyang paningin,"
  },
  {
    "i": 30768,
    "b": 49,
    "c": 5109,
    "r": 5109,
    "o": 19,
    "t": "At nangagtanong sa kanila, na sinasabi, Ito baga ang inyong anak, na sinasabi ninyong ipinanganak na bulag? paano ngang nakakakita siya ngayon?"
  },
  {
    "i": 30769,
    "b": 49,
    "c": 5109,
    "r": 5109,
    "o": 20,
    "t": "Nagsisagot ang kaniyang mga magulang, at nangagsabi, Nalalaman naming ito'y aming anak, at siya'y ipinanganak na bulag:"
  },
  {
    "i": 30770,
    "b": 49,
    "c": 5109,
    "r": 5109,
    "o": 21,
    "t": "Datapuwa't kung paanong siya'y nakakakita ngayon, ay hindi namin nalalaman; o kung sino ang nagpadilat ng kaniyang mga mata, ay hindi namin nalalaman: tanungin siya; siya'y may gulang na; siya'y magsasalita para sa sarili niya."
  },
  {
    "i": 30771,
    "b": 49,
    "c": 5109,
    "r": 5109,
    "o": 22,
    "t": "Ang mga bagay na ito'y sinabi ng kaniyang mga magulang, sapagka't nangatatakot sa mga Judio: sapagka't pinagkaisahan na ng mga Judio, na kung ang sinomang tao'y ipahayag siya na siya ang Cristo, ay palayasin siya sa sinagoga."
  },
  {
    "i": 30772,
    "b": 49,
    "c": 5109,
    "r": 5109,
    "o": 23,
    "t": "Kaya't sinabi ng kaniyang mga magulang, Siya'y may gulang na; tanungin siya."
  },
  {
    "i": 30773,
    "b": 49,
    "c": 5109,
    "r": 5109,
    "o": 24,
    "t": "Dahil dito'y tinawag nilang bilang ikalawa ang taong naging bulag, at sinabi sa kaniya, Luwalhatiin mo ang Dios: nalalaman naming makasalanan ang taong ito."
  },
  {
    "i": 30774,
    "b": 49,
    "c": 5109,
    "r": 5109,
    "o": 25,
    "t": "Sumagot nga siya, Kung siya'y makasalanan ay hindi ko nalalaman: isang bagay ang nalalaman ko, na, bagaman ako'y naging bulag, ngayo'y nakakakita ako."
  },
  {
    "i": 30775,
    "b": 49,
    "c": 5109,
    "r": 5109,
    "o": 26,
    "t": "Sinabi nga nila sa kaniya, Ano ang ginawa niya sa iyo? paano ang pagkapadilat niya sa iyong mga mata?"
  },
  {
    "i": 30776,
    "b": 49,
    "c": 5109,
    "r": 5109,
    "o": 27,
    "t": "Sinagot niya sila, Kasasabi ko lamang sa inyo, at hindi ninyo pinakinggan; bakit ibig ninyong marinig uli? ibig baga naman ninyong kayo'y maging mga alagad niya?"
  },
  {
    "i": 30777,
    "b": 49,
    "c": 5109,
    "r": 5109,
    "o": 28,
    "t": "At siya'y kanilang inalipusta, at sinabi, Ikaw ang alagad niya; datapuwa't kami'y mga alagad ni Moises."
  },
  {
    "i": 30778,
    "b": 49,
    "c": 5109,
    "r": 5109,
    "o": 29,
    "t": "Nalalaman naming nagsalita ang Dios kay Moises: datapuwa't tungkol sa taong ito, ay hindi namin nalalaman kung taga saan siya."
  },
  {
    "i": 30779,
    "b": 49,
    "c": 5109,
    "r": 5109,
    "o": 30,
    "t": "Sumagot ang tao at sa kanila'y sinabi, Narito nga ang kagilagilalas, na hindi ninyo nalalaman kung siya'y taga saan, at gayon ma'y pinadilat niya ang aking mga mata."
  },
  {
    "i": 30780,
    "b": 49,
    "c": 5109,
    "r": 5109,
    "o": 31,
    "t": "Nalalaman naming hindi pinakikinggan ng Dios ang mga makasalanan: datapuwa't kung ang sinomang tao'y maging mananamba sa Dios, at ginagawa ang kaniyang kalooban, siya'y pinakikinggan niya."
  },
  {
    "i": 30781,
    "b": 49,
    "c": 5109,
    "r": 5109,
    "o": 32,
    "t": "Buhat nang lalangin ang sanglibutan ay hindi narinig kailan man na napadilat ng sinoman ang mga mata ng isang taong ipinanganak na bulag."
  },
  {
    "i": 30782,
    "b": 49,
    "c": 5109,
    "r": 5109,
    "o": 33,
    "t": "Kung ang taong ito'y hindi galing sa Dios, ay hindi makagagawa ng anoman."
  },
  {
    "i": 30783,
    "b": 49,
    "c": 5109,
    "r": 5109,
    "o": 34,
    "t": "Sila'y nagsisagot at sa kaniya'y sinabi, Ipinanganak kang lubos sa mga kasalanan, at ikaw baga ang nagtuturo sa amin? At siya'y pinalayas nila."
  },
  {
    "i": 30784,
    "b": 49,
    "c": 5109,
    "r": 5109,
    "o": 35,
    "t": "Nabalitaan ni Jesus na siya'y pinalayas nila; at pagkasumpong sa kaniya, ay sinabi niya, Sumasampalataya ka baga sa Anak ng Dios?"
  },
  {
    "i": 30785,
    "b": 49,
    "c": 5109,
    "r": 5109,
    "o": 36,
    "t": "Sumagot siya at sinabi. At sino baga siya, Panginoon, upang ako'y sumampalataya sa kaniya?"
  },
  {
    "i": 30786,
    "b": 49,
    "c": 5109,
    "r": 5109,
    "o": 37,
    "t": "Sinabi sa kaniya ni Jesus, Siya'y nakita mo na, at siya nga na nakikipagsalitaan sa iyo."
  },
  {
    "i": 30787,
    "b": 49,
    "c": 5109,
    "r": 5109,
    "o": 38,
    "t": "At sinabi niya, Panginoon, sumasampalataya ako. At siya'y sinamba niya."
  },
  {
    "i": 30788,
    "b": 49,
    "c": 5109,
    "r": 5109,
    "o": 39,
    "t": "At sinabi ni Jesus, Sa paghatol ay naparito ako sa sanglibutang ito, upang ang mga hindi nakakakita ay mangakakita; at upang ang mga nakakakita, ay maging mga bulag."
  },
  {
    "i": 30789,
    "b": 49,
    "c": 5109,
    "r": 5109,
    "o": 40,
    "t": "Yaong mga Fariseo na kasama niya ay nangakarinig ng mga bagay na ito, at sinabi sa kaniya, Kami baga naman ay mga bulag din?"
  },
  {
    "i": 30790,
    "b": 49,
    "c": 5109,
    "r": 5109,
    "o": 41,
    "t": "Sa kanila'y sinabi ni Jesus, Kung kayo'y mga bulag, ay hindi kayo magkakaroon ng kasalanan: datapuwa't ngayo'y sinasabi ninyo, Kami'y nangakakakita: nananatili ang inyong kasalanan."
  },
  {
    "i": 30791,
    "b": 49,
    "c": 5110,
    "r": 5110,
    "o": 1,
    "t": "Katotohanan, katotohanang sinasabi ko sa inyo, Ang pumapasok sa hindi pintuan ng kulungan ng mga tupa kundi umaakyat sa ibang daan, ang gayon ay tulisan at magnanakaw."
  },
  {
    "i": 30792,
    "b": 49,
    "c": 5110,
    "r": 5110,
    "o": 2,
    "t": "Datapuwa't ang pumapasok sa pintuan ay siyang pastor ng mga tupa."
  },
  {
    "i": 30793,
    "b": 49,
    "c": 5110,
    "r": 5110,
    "o": 3,
    "t": "Binubuksan siya ng bantaypinto; at dinirinig ng mga tupa ang kaniyang tinig: at tinatawag ang kaniyang sariling mga tupa sa pangalan, at sila'y inihahatid sa labas."
  },
  {
    "i": 30794,
    "b": 49,
    "c": 5110,
    "r": 5110,
    "o": 4,
    "t": "Pagka nailabas na niya ang lahat ng sariling kaniya, ay pinangungunahan niya sila, at nagsisisunod sa kaniya ang mga tupa: sapagka't nakikilala nila ang kaniyang tinig."
  },
  {
    "i": 30795,
    "b": 49,
    "c": 5110,
    "r": 5110,
    "o": 5,
    "t": "At sa iba'y hindi sila magsisisunod, kundi magsisitakas sa kaniya: sapagka't hindi nila nakikilala ang tinig ng mga iba."
  },
  {
    "i": 30796,
    "b": 49,
    "c": 5110,
    "r": 5110,
    "o": 6,
    "t": "Sinalita ni Jesus sa kanila ang talinghagang ito: datapuwa't hindi nila napagunawa kung anong mga bagay ang sa kanila'y sinasalita."
  },
  {
    "i": 30797,
    "b": 49,
    "c": 5110,
    "r": 5110,
    "o": 7,
    "t": "Muli ngang sinabi sa kanila ni Jesus, Katotohanan, katotohanang sinasabi ko sa inyo, Ako ang pintuan ng mga tupa."
  },
  {
    "i": 30798,
    "b": 49,
    "c": 5110,
    "r": 5110,
    "o": 8,
    "t": "Ang lahat ng nangauna sa aking nagsiparito ay mga magnanakaw at mga tulisan: datapuwa't hindi sila dininig ng mga tupa."
  },
  {
    "i": 30799,
    "b": 49,
    "c": 5110,
    "r": 5110,
    "o": 9,
    "t": "Ako ang pintuan; ang sinomang taong pumasok sa akin, ay siya'y maliligtas, at papasok at lalabas, at makasusumpong ng pastulan."
  }
]
