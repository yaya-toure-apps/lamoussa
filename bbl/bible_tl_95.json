[
  {
    "i": 9500,
    "b": 10,
    "c": 1122,
    "r": 1122,
    "o": 20,
    "t": "At sinabi ng Panginoon, Sinong dadaya kay Achab, upang siya'y umahon at mabuwal sa Ramoth-galaad? At ang isa'y nagsalita ng ganitong paraan; at ang iba'y nagsalita ng gayong paraan."
  },
  {
    "i": 9501,
    "b": 10,
    "c": 1122,
    "r": 1122,
    "o": 21,
    "t": "At lumabas ang isang espiritu at tumayo sa harap ng Panginoon, at nagsabi, Aking dadayain siya."
  },
  {
    "i": 9502,
    "b": 10,
    "c": 1122,
    "r": 1122,
    "o": 22,
    "t": "At sinabi ng Panginoon sa kaniya, Paano? At kaniyang sinabi, Ako'y lalabas, at magiging magdarayang espiritu sa bibig ng lahat niyang mga propeta. At kaniyang sinabi, Iyong dadayain siya, at mananaig ka rin: lumabas ka, at gawin mong gayon."
  },
  {
    "i": 9503,
    "b": 10,
    "c": 1122,
    "r": 1122,
    "o": 23,
    "t": "Ngayon nga, narito, inilagay ng Panginoon ang magdarayang espiritu sa bibig ng lahat ng iyong mga propetang ito: at ang Panginoon ay nagsalita ng kasamaan tungkol sa iyo."
  },
  {
    "i": 9504,
    "b": 10,
    "c": 1122,
    "r": 1122,
    "o": 24,
    "t": "Nang magkagayo'y lumapit si Sedechias na anak ni Chanaana, at sinampal si Micheas, at sinabi, Saan nagdaan ang Espiritu ng Panginoon na mula sa akin, upang magsalita sa iyo?"
  },
  {
    "i": 9505,
    "b": 10,
    "c": 1122,
    "r": 1122,
    "o": 25,
    "t": "At sinabi ni Micheas, Narito, iyong makikita sa araw na yaon pagka ikaw ay papasok sa pinakaloob na silid upang magkubli."
  },
  {
    "i": 9506,
    "b": 10,
    "c": 1122,
    "r": 1122,
    "o": 26,
    "t": "At sinabi ng hari sa Israel, Kunin mo si Micheas, at ibalik mo kay Amon na tagapamahala ng bayan, at kay Joas na anak ng hari;"
  },
  {
    "i": 9507,
    "b": 10,
    "c": 1122,
    "r": 1122,
    "o": 27,
    "t": "At iyong sabihin, Ganito ang sabi ng hari, Ilagay ninyo ang taong ito sa bilangguan, at pakanin ninyo siya ng tinapay ng kadalamhatian at ng tubig ng kadalamhatian hanggang sa ako'y dumating na payapa."
  },
  {
    "i": 9508,
    "b": 10,
    "c": 1122,
    "r": 1122,
    "o": 28,
    "t": "At sinabi ni Micheas, Kung ikaw ay bumalik sa anomang paraan na payapa, ang Panginoon ay hindi nagsalita sa pamamagitan ko. At kaniyang sinabi, Dinggin ninyo, ninyong mga bayan, ninyong lahat."
  },
  {
    "i": 9509,
    "b": 10,
    "c": 1122,
    "r": 1122,
    "o": 29,
    "t": "Sa gayo'y ang hari sa Israel, at si Josaphat na hari sa Juda ay nagsiahon sa Ramoth-galaad."
  },
  {
    "i": 9510,
    "b": 10,
    "c": 1122,
    "r": 1122,
    "o": 30,
    "t": "At sinabi ng hari sa Israel kay Josaphat, Ako'y magpapakunwaring iba, at paroroon sa pagbabaka; nguni't ikaw ay magsuot ng iyong mga balabal-hari. At ang hari ng Israel ay nagpakunwaring iba, at naparoon sa pagbabaka."
  },
  {
    "i": 9511,
    "b": 10,
    "c": 1122,
    "r": 1122,
    "o": 31,
    "t": "Ang hari nga ng Siria ay nagutos sa tatlong pu't dalawang punong kawal ng kaniyang mga karo, na nagsasabi, Huwag kayong magsilaban kahit sa maliit o sa malaki man, liban lamang sa hari sa Israel."
  },
  {
    "i": 9512,
    "b": 10,
    "c": 1122,
    "r": 1122,
    "o": 32,
    "t": "At nangyari, nang makita ng mga punong kawal ng mga karo si Josaphat na kanilang sinabi, Walang pagsalang hari sa Israel; at sila'y nagsibalik upang magsilaban sa kaniya: at si Josaphat ay humiyaw."
  },
  {
    "i": 9513,
    "b": 10,
    "c": 1122,
    "r": 1122,
    "o": 33,
    "t": "At nangyari, nang makita ng mga punong kawal ng mga karo na hindi siyang hari sa Israel, na sila'y humiwalay ng paghabol sa kaniya."
  },
  {
    "i": 9514,
    "b": 10,
    "c": 1122,
    "r": 1122,
    "o": 34,
    "t": "At inihilagpos ng isang lalake ang kaniyang pana sa pagbabakasakali, at tinamaan ang hari sa Israel sa pagitan ng mga pagkakasugpong ng sakbat; kaya't kaniyang sinabi sa nagpapatakbo ng kaniyang karo, Ipihit mo ang iyong kamay, at ihiwalay mo ako sa hukbo; sapagka't ako'y nasugatan ng malubha."
  },
  {
    "i": 9515,
    "b": 10,
    "c": 1122,
    "r": 1122,
    "o": 35,
    "t": "At ang pagbabaka ay lumala nang araw na yaon; at ang hari ay natigil sa kaniyang karo sa harap ng mga taga Siria, at namatay sa kinahapunan: at ang dugo ay bumuluwak sa sugat sa pinakaloob ng karo."
  },
  {
    "i": 9516,
    "b": 10,
    "c": 1122,
    "r": 1122,
    "o": 36,
    "t": "At nagkaroon ng hiyawan sa buong hukbo sa may paglubog ng araw, na nagsasabi, Bawa't lalake ay sa kaniyang bayan, at bawa't lalake ay sa kaniyang lupain."
  },
  {
    "i": 9517,
    "b": 10,
    "c": 1122,
    "r": 1122,
    "o": 37,
    "t": "Sa gayo'y namatay ang hari at dinala sa Samaria; at kanilang inilibing ang hari sa Samaria."
  },
  {
    "i": 9518,
    "b": 10,
    "c": 1122,
    "r": 1122,
    "o": 38,
    "t": "At kanilang hinugasan ang karo sa tabi ng tangke ng Samaria; at hinimuran ng mga aso ang kaniyang dugo (ang mga masamang babae nga ay nagsipaligo roon;) ayon sa salita ng Panginoon na kaniyang sinalita."
  },
  {
    "i": 9519,
    "b": 10,
    "c": 1122,
    "r": 1122,
    "o": 39,
    "t": "Ang iba nga sa mga gawa ni Achab, at ang lahat niyang ginawa, at ang bahay na garing na kaniyang itinayo, at ang lahat na bayan na kaniyang itinayo, di ba nasusulat sa aklat ng mga alaala sa mga hari sa Israel?"
  },
  {
    "i": 9520,
    "b": 10,
    "c": 1122,
    "r": 1122,
    "o": 40,
    "t": "Sa gayo'y natulog si Achab na kasama ng kaniyang mga magulang; at si Ochozias na kaniyang anak ay naghari na kahalili niya."
  },
  {
    "i": 9521,
    "b": 10,
    "c": 1122,
    "r": 1122,
    "o": 41,
    "t": "At si Josaphat na anak ni Asa ay nagpasimulang maghari sa Juda, nang ikaapat na taon ni Achab na hari sa Israel."
  },
  {
    "i": 9522,
    "b": 10,
    "c": 1122,
    "r": 1122,
    "o": 42,
    "t": "Si Josaphat ay tatlong pu't limang taon nang magpasimulang maghari; at siya'y nagharing dalawang pu't limang taon sa Jerusalem. At ang pangalan ng kaniyang ina ay Azuba na anak ni Silai."
  },
  {
    "i": 9523,
    "b": 10,
    "c": 1122,
    "r": 1122,
    "o": 43,
    "t": "At siya'y lumakad ng buong lakad ni Asa na kaniyang ama; hindi siya lumiko sa paggawa ng matuwid sa mga mata ng Panginoon: gayon ma'y ang mga mataas na dako ay hindi inalis; ang bayan ay nagpatuloy na naghahain, at nagsusunog ng kamangyan sa mga mataas na dako."
  },
  {
    "i": 9524,
    "b": 10,
    "c": 1122,
    "r": 1122,
    "o": 44,
    "t": "At si Josaphat ay nakipagpayapaan sa hari ng Israel."
  },
  {
    "i": 9525,
    "b": 10,
    "c": 1122,
    "r": 1122,
    "o": 45,
    "t": "Ang iba nga sa mga gawa ni Josaphat, at ang kaniyang kapangyarihan na kaniyang ipinakita, at kung paanong siya'y nakidigma, di ba nangasusulat sa aklat ng mga alaala sa mga hari sa Juda?"
  },
  {
    "i": 9526,
    "b": 10,
    "c": 1122,
    "r": 1122,
    "o": 46,
    "t": "At ang nangalabi sa mga sodomita na nangalabi sa mga kaarawan ng kaniyang ama na si Asa, ay pinaalis niya sa lupain."
  },
  {
    "i": 9527,
    "b": 10,
    "c": 1122,
    "r": 1122,
    "o": 47,
    "t": "At walang hari sa Edom: isang kinatawan ay hari."
  },
  {
    "i": 9528,
    "b": 10,
    "c": 1122,
    "r": 1122,
    "o": 48,
    "t": "Si Josaphat ay gumawa ng mga sasakyang dagat sa Tharsis, upang pumaroon sa Ophir dahil sa ginto: nguni't hindi sila nagsiparoon; sapagka't ang mga sasakyan ay nangasira sa Ezion-geber."
  },
  {
    "i": 9529,
    "b": 10,
    "c": 1122,
    "r": 1122,
    "o": 49,
    "t": "Nang magkagayo'y sinabi ni Ochozias na anak ni Achab kay Josaphat, Magsiyaon ang aking mga lingkod na kasama ng iyong mga lingkod sa mga sasakyan. Nguni't tumanggi si Josaphat."
  },
  {
    "i": 9530,
    "b": 10,
    "c": 1122,
    "r": 1122,
    "o": 50,
    "t": "At si Josaphat ay natulog na kasama ng kaniyang mga magulang, at nalibing na kasama ng kaniyang mga magulang sa bayan ni David na kaniyang magulang: at si Joram na kaniyang anak ay naghari na kahalili niya."
  },
  {
    "i": 9531,
    "b": 10,
    "c": 1122,
    "r": 1122,
    "o": 51,
    "t": "Si Ochozias na anak ni Achab ay nagpasimulang maghari sa Israel sa Samaria, nang ikalabing pitong taon ni Josaphat na hari sa Juda, at siya'y nagharing dalawang taon sa Israel."
  },
  {
    "i": 9532,
    "b": 10,
    "c": 1122,
    "r": 1122,
    "o": 52,
    "t": "At siya'y gumawa ng masama sa paningin ng Panginoon, at lumakad sa lakad ng kaniyang ama, at sa lakad ng kaniyang ina, at sa lakad ni Jeroboam na anak ni Nabat, na ipinagkasala niya sa Israel."
  },
  {
    "i": 9533,
    "b": 10,
    "c": 1122,
    "r": 1122,
    "o": 53,
    "t": "At siya'y naglingkod kay Baal, at sumamba sa kaniya, at minungkahi sa galit ang Panginoon, ang Dios ng Israel, ayon sa lahat na ginawa ng kaniyang ama."
  },
  { "i": 9534, "b": 10, "c": 1122, "r": 1122, "o": 54, "t": null },
  {
    "i": 9535,
    "b": 11,
    "c": 1201,
    "r": 1201,
    "o": 1,
    "t": "At ang Moab ay nanghimagsik laban sa Israel pagkamatay ni Achab."
  },
  {
    "i": 9536,
    "b": 11,
    "c": 1201,
    "r": 1201,
    "o": 2,
    "t": "At si Ochozias ay nahulog sa silahia sa kaniyang silid sa itaas na nasa Samaria, at nagkasakit: at siya'y nagsugo ng mga sugo, at nagsabi sa kanila, Kayo ay magsiyaon, usisain ninyo kay Baal-zebub, na dios sa Ecron, kung ako'y gagaling sa sakit na ito."
  },
  {
    "i": 9537,
    "b": 11,
    "c": 1201,
    "r": 1201,
    "o": 3,
    "t": "Nguni't sinabi ng anghel ng Panginoon kay Elias na Thisbita, Ikaw ay bumangon, umahon ka na salubungin mo ang mga sugo ng hari ng Samaria, at sabihin mo sa kanila, Dahil ba sa walang Dios sa Israel, na kaya kayo'y nagsisiyaon upang magsipagusisa kay Baal-zebub na dios sa Ecron?"
  },
  {
    "i": 9538,
    "b": 11,
    "c": 1201,
    "r": 1201,
    "o": 4,
    "t": "Ngayon nga'y ganito ang sabi ng Panginoon, Ikaw ay hindi bababa sa higaan na iyong sinampahan, kundi walang pagsalang ikaw ay mamamatay. At si Elias ay umalis."
  },
  {
    "i": 9539,
    "b": 11,
    "c": 1201,
    "r": 1201,
    "o": 5,
    "t": "At ang mga sugo ay nagsibalik sa kaniya, at sinabi niya sa kanila. Bakit kayo'y nagsibalik?"
  },
  {
    "i": 9540,
    "b": 11,
    "c": 1201,
    "r": 1201,
    "o": 6,
    "t": "At sinabi nila sa kaniya, May umahong isang lalake na sinalubong kami, at sinabi sa amin, Kayo'y magsiyaon, magsibalik kayo sa hari na nagsugo sa inyo, at sabihin ninyo sa kaniya, Ganito ang sabi ng Panginoon, Dahil ba sa walang Dios sa Israel na kaya ikaw ay nagsusugo upang magusisa kay Baal-zebub na dios sa Ecron? Kaya't hindi ka bababa sa higaan na iyong sinampahan, kundi walang pagsalang ikaw ay mamamatay."
  },
  {
    "i": 9541,
    "b": 11,
    "c": 1201,
    "r": 1201,
    "o": 7,
    "t": "At sinabi niya sa kanila, Anong anyo ng lalaking yaong umahon na sumalubong sa inyo, at nagsaysay sa inyo ng mga salitang ito?"
  },
  {
    "i": 9542,
    "b": 11,
    "c": 1201,
    "r": 1201,
    "o": 8,
    "t": "At sila'y nagsisagot sa kaniya: Siya'y lalaking mabalahibo at nakabigkis ng bigkis na balat ng hayop sa kaniyang mga balakang. At kaniyang sinabi, Siya'y si Elias na Thisbita."
  },
  {
    "i": 9543,
    "b": 11,
    "c": 1201,
    "r": 1201,
    "o": 9,
    "t": "Nang magkagayo'y nagsugo ang hari sa kaniya ng isang punong kawal ng lilimangpuin na kasama ang kaniyang limangpu. At inahon niya siya: at, narito, siya'y nakaupo sa taluktok ng burol. At siya'y nagsalita sa kaniya: Oh lalake ng Dios, sinabi ng hari: Bumaba ka."
  },
  {
    "i": 9544,
    "b": 11,
    "c": 1201,
    "r": 1201,
    "o": 10,
    "t": "At si Elias ay sumagot, at nagsabi sa punong kawal ng lilimangpuin: Kung ako'y lalake ng Dios, bumaba ang apoy na mula sa langit, at sakupin ka at ang iyong limangpu. At bumaba ang apoy na mula sa langit, at sinupok siya at ang kaniyang limangpu."
  },
  {
    "i": 9545,
    "b": 11,
    "c": 1201,
    "r": 1201,
    "o": 11,
    "t": "At muli siyang nagsugo sa kaniya ng ibang punong kawal ng limangpuin na kasama ang kaniyang limangpu. At siya'y sumagot, at nagsabi sa kaniya: Oh lalake ng Dios, ganito ang sabi ng hari, Bumaba kang madali."
  },
  {
    "i": 9546,
    "b": 11,
    "c": 1201,
    "r": 1201,
    "o": 12,
    "t": "At si Elias ay sumagot, at nagsabi sa kanila, Kung ako'y lalake ng Dios, bumaba ang apoy na mula sa langit, at supukin ka at ang iyong limangpu. At ang apoy ng Dios ay bumaba na mula sa langit, at sinupok siya at ang kaniyang limangpu."
  },
  {
    "i": 9547,
    "b": 11,
    "c": 1201,
    "r": 1201,
    "o": 13,
    "t": "At muling siya'y nagsugo ng punong kawal ng ikatlong lilimangpuin na kasama ng kaniyang limangpu. At ang ikatlong punong kawal ng lilimangpuin ay umahon, at naparoon at lumuhod sa harap ni Elias, at namanhik sa kaniya at nagsabi sa kaniya, Oh lalake ng Dios, isinasamo ko sa iyo na ang aking buhay, at ang buhay ng limangpung ito na iyong mga lingkod ay maging mahalaga nawa sa iyong paningin."
  },
  {
    "i": 9548,
    "b": 11,
    "c": 1201,
    "r": 1201,
    "o": 14,
    "t": "Narito, bumaba ang apoy na mula sa langit, at sinupok ang dalawang unang punong kawal ng lilimangpuin sangpu ng kanilang limalimangpu; nguni't ang aking buhay nga'y maging mahalaga nawa sa iyong paningin."
  },
  {
    "i": 9549,
    "b": 11,
    "c": 1201,
    "r": 1201,
    "o": 15,
    "t": "At sinabi ng anghel ng Panginoon kay Elias, Bumaba kang kasama niya: huwag kang matakot sa kaniya. At siya'y tumindig, at bumabang kasama niya hanggang sa hari."
  },
  {
    "i": 9550,
    "b": 11,
    "c": 1201,
    "r": 1201,
    "o": 16,
    "t": "At sinabi niya sa kaniya, Ganito ang sabi ng Panginoon: Yamang ikaw ay nagsugo ng mga sugo upang magusisa kay Baal-zebub na dios sa Ecron, dahil ba sa walang Dios sa Israel na mapaguusisaan ng kaniyang salita? kaya't hindi ka bababa sa higaan na iyong sinampahan, kundi walang pagsalang mamamatay ka."
  },
  {
    "i": 9551,
    "b": 11,
    "c": 1201,
    "r": 1201,
    "o": 17,
    "t": "Sa gayo'y namatay siya, ayon sa salita ng Panginoon na sinalita ni Elias. At si Joram ay nagpasimulang maghari na kahalili niya nang ikalawang taon ni Joram na anak ni Josaphat na hari sa Juda; sapagka't wala siyang anak."
  },
  {
    "i": 9552,
    "b": 11,
    "c": 1201,
    "r": 1201,
    "o": 18,
    "t": "Ang iba nga sa mga gawa ni Ochozias na kaniyang ginawa, di ba nangasusulat sa aklat ng mga alaala sa mga hari sa Israel?"
  },
  {
    "i": 9553,
    "b": 11,
    "c": 1202,
    "r": 1202,
    "o": 1,
    "t": "At nangyari, nang isasampa ng Panginoon si Elias sa langit sa pamamagitan ng isang ipoipo, na si Elias ay yumaong kasama ni Eliseo mula sa Gilgal."
  },
  {
    "i": 9554,
    "b": 11,
    "c": 1202,
    "r": 1202,
    "o": 2,
    "t": "At sinabi ni Elias kay Eliseo, Isinasamo ko sa iyo na maghintay ka rito: sapagka't sinugo ako ng Panginoon hanggang sa Beth-el. At sinabi ni Eliseo, Buhay ang Panginoon, at buhay ang iyong kaluluwa, hindi kita iiwan. Sa gayo'y bumaba sila sa Beth-el."
  },
  {
    "i": 9555,
    "b": 11,
    "c": 1202,
    "r": 1202,
    "o": 3,
    "t": "At nilabas ng mga anak ng mga propeta na nasa Beth-el si Eliseo, at nagsipagsabi sa kaniya, Talastas mo ba na ihihiwalay ng Panginoon ang iyong panginoon sa iyong ulo ngayon? At kaniyang sinabi, Oo, talastas ko; pumayapa kayo."
  },
  {
    "i": 9556,
    "b": 11,
    "c": 1202,
    "r": 1202,
    "o": 4,
    "t": "At sinabi ni Elias sa kaniya, Eliseo, isinasamo ko sa iyo na maghintay ka rito; sapagka't sinugo ako ng Panginoon sa Jerico. At kaniyang sinabi, Buhay ang Panginoon, at buhay ang iyong kaluluwa, hindi kita iiwan. Sa gayo'y nagsiparoon sila sa Jerico."
  },
  {
    "i": 9557,
    "b": 11,
    "c": 1202,
    "r": 1202,
    "o": 5,
    "t": "At nagsilapit kay Eliseo ang mga anak ng mga propeta na nangasa Jerico, at nagsipagsabi sa kaniya, Talastas mo ba na ihihiwalay ng Panginoon ang iyong panginoon sa iyong ulo ngayon? At siya'y sumagot, Oo, talastas ko; pumayapa kayo."
  },
  {
    "i": 9558,
    "b": 11,
    "c": 1202,
    "r": 1202,
    "o": 6,
    "t": "At sinabi ni Elias sa kaniya, Isinasamo ko sa iyo na maghintay ka rito; sapagka't sinugo ako ng Panginoon sa Jordan. At kaniyang sinabi, Buhay ang Panginoon, at buhay ang iyong kaluluwa, hindi kita iiwan. At silang dalawa ay nagsiyaon."
  },
  {
    "i": 9559,
    "b": 11,
    "c": 1202,
    "r": 1202,
    "o": 7,
    "t": "At limangpu sa mga anak ng mga propeta ay nagsiyaon, at nagsitayo sa tapat nila sa malayo; at silang dalawa ay nagsitayo sa tabi ng Jordan."
  },
  {
    "i": 9560,
    "b": 11,
    "c": 1202,
    "r": 1202,
    "o": 8,
    "t": "At kinuha ni Elias ang kaniyang balabal, at tiniklop, at hinampas ang tubig, at nahawi dito at doon, na ano pa't silang dalawa'y nagsidaan sa tuyong lupa."
  },
  {
    "i": 9561,
    "b": 11,
    "c": 1202,
    "r": 1202,
    "o": 9,
    "t": "At nangyari, nang sila'y makatawid, na sinabi ni Elias kay Eliseo, Hingin mo kung ano ang gagawin ko sa iyo, bago ako ihiwalay sa iyo. At sinabi ni Eliseo, Isinasamo ko sa iyo, na ang ibayong bahagi ng iyong diwa ay sumaakin."
  },
  {
    "i": 9562,
    "b": 11,
    "c": 1202,
    "r": 1202,
    "o": 10,
    "t": "At sinabi niya, Ikaw ay humingi ng mabigat na bagay: gayon ma'y kung makita mo ako pagka ako'y inihiwalay sa iyo, magiging gayon sa iyo; nguni't kung hindi ay hindi magiging gayon."
  },
  {
    "i": 9563,
    "b": 11,
    "c": 1202,
    "r": 1202,
    "o": 11,
    "t": "At nangyari, samantalang sila'y nagpapatuloy, at nagsasalitaan, na narito, napakita ang isang karong apoy, at mga kabayong apoy, na naghiwalay sa kanila kapuwa; at si Elias ay sumampa sa langit sa pamamagitan ng isang ipoipo."
  },
  {
    "i": 9564,
    "b": 11,
    "c": 1202,
    "r": 1202,
    "o": 12,
    "t": "At nakita ni Eliseo, at siya'y sumigaw. Ama ko, ama ko, mga karo ng Israel at mga mangangabayo niyaon! At hindi na niya nakita siya: at kaniyang hinawakan ang kaniyang sariling kasuutan, at hinapak ng dalawang hati."
  },
  {
    "i": 9565,
    "b": 11,
    "c": 1202,
    "r": 1202,
    "o": 13,
    "t": "Kinuha rin niya ang balabal ni Elias na nahulog sa kaniya, at siya'y bumalik, at tumayo sa tabi ng pangpang ng Jordan."
  },
  {
    "i": 9566,
    "b": 11,
    "c": 1202,
    "r": 1202,
    "o": 14,
    "t": "At kaniyang kinuha ang balabal ni Elias na nahulog sa kaniya, at hinampas ang tubig, at sinabi, Saan nandoon ang Panginoon, ang Dios ni Elias? at nang kaniyang mahampas naman ang tubig, ay nahawi dito at doon: at si Eliseo ay tumawid."
  },
  {
    "i": 9567,
    "b": 11,
    "c": 1202,
    "r": 1202,
    "o": 15,
    "t": "At nang makita siya ng mga anak ng mga propeta na nangasa Jerico sa tapat niya, ay kanilang sinabi, Ang diwa ni Elias ay sumasa kay Eliseo. At sila'y nagsiyaon na sinalubong siya, at sila'y nangagpatirapa sa lupa sa harap niya."
  },
  {
    "i": 9568,
    "b": 11,
    "c": 1202,
    "r": 1202,
    "o": 16,
    "t": "At kanilang sinabi sa kaniya, Narito ngayon, sa iyong mga lingkod ay may limangpung malalakas na lalake; isinasamo namin sa iyo na payaunin mo sila, at hanapin ang inyong panginoon, baka sakaling itinaas ng Espiritu ng Panginoon, at inihagis sa isang bundok, o sa isang libis. At kaniyang sinabi, Huwag kayong magsipagsugo."
  },
  {
    "i": 9569,
    "b": 11,
    "c": 1202,
    "r": 1202,
    "o": 17,
    "t": "At nang kanilang pilitin siya hanggang sa siya'y mapahiya, at kaniyang sinabi, Magsipagsugo kayo. Sila'y nagsipagsugo nga ng limangpung lalake, at hinanap nilang tatlong araw, nguni't hindi nasumpungan siya."
  },
  {
    "i": 9570,
    "b": 11,
    "c": 1202,
    "r": 1202,
    "o": 18,
    "t": "At sila'y nagsibalik sa kaniya, samantalang siya'y naghihintay sa Jerico; at kaniyang sinabi sa kanila, Di ba sinabi ko sa inyo: Huwag kayong magsiyaon?"
  },
  {
    "i": 9571,
    "b": 11,
    "c": 1202,
    "r": 1202,
    "o": 19,
    "t": "At sinabi ng mga lalake sa bayan kay Eliseo: Tingnan mo, isinasamo namin sa iyo, na ang kalagayan ng bayang ito ay maligaya, gaya ng nakikita ng aking panginoon: nguni't ang tubig ay masama, at ang lupa ay nagpapalagas ng bunga."
  },
  {
    "i": 9572,
    "b": 11,
    "c": 1202,
    "r": 1202,
    "o": 20,
    "t": "At kaniyang sinabi, Dalhan ninyo ako ng isang bagong banga, at sidlan ninyo ng asin. At kanilang dinala sa kaniya."
  },
  {
    "i": 9573,
    "b": 11,
    "c": 1202,
    "r": 1202,
    "o": 21,
    "t": "At siya'y naparoon sa bukal ng tubig, at hinagisan niya ng asin, at nagsabi, Ganito ang sabi ng Panginoon, Aking pinabuti ang tubig na ito; hindi na magkakaroon mula rito ng kamatayan pa o pagkalagas ng bunga."
  },
  {
    "i": 9574,
    "b": 11,
    "c": 1202,
    "r": 1202,
    "o": 22,
    "t": "Sa gayo'y bumuti ang tubig hanggang sa araw na ito, ayon sa salita ni Eliseo na kaniyang sinalita."
  },
  {
    "i": 9575,
    "b": 11,
    "c": 1202,
    "r": 1202,
    "o": 23,
    "t": "At siya'y umahon sa Beth-el mula roon: at samantalang siya'y umaahon sa daan, may nagsilabas sa bayan na mga bata, at tinuya siya, at sinabi nila sa kaniya, Umahon ka, ikaw na kalbo ang ulo; umahon ka, ikaw na kalbo ang ulo."
  },
  {
    "i": 9576,
    "b": 11,
    "c": 1202,
    "r": 1202,
    "o": 24,
    "t": "At siya'y lumingon sa likuran niya, at nangakita niya, at sinumpa niya sila sa pangalan ng Panginoon. At doo'y lumabas ang dalawang osong babae sa gubat, at lumapa ng apat na pu't dalawang bata sa kanila."
  },
  {
    "i": 9577,
    "b": 11,
    "c": 1202,
    "r": 1202,
    "o": 25,
    "t": "At siya'y naparoon sa bundok ng Carmelo mula roon, at mula roo'y bumalik siya sa Samaria."
  },
  {
    "i": 9578,
    "b": 11,
    "c": 1203,
    "r": 1203,
    "o": 1,
    "t": "Si Joram nga na anak ni Achab ay nagpasimulang maghari sa Israel sa Samaria nang ikalabing walong taon ni Josaphat na hari sa Juda, at nagharing labing dalawang taon."
  },
  {
    "i": 9579,
    "b": 11,
    "c": 1203,
    "r": 1203,
    "o": 2,
    "t": "At siya'y gumawa ng masama sa paningin ng Panginoon; nguni't hindi gaya ng kaniyang ama, at ng kaniyang ina: sapagka't kaniyang inalis ang haligi na pinakaalaala kay Baal na ginawa ng kaniyang ama."
  },
  {
    "i": 9580,
    "b": 11,
    "c": 1203,
    "r": 1203,
    "o": 3,
    "t": "Gayon ma'y lumakip siya sa mga kasalanan ni Jeroboam na anak ni Nabat, na ipinagkasala niya sa Israel; hindi niya hiniwalayan."
  },
  {
    "i": 9581,
    "b": 11,
    "c": 1203,
    "r": 1203,
    "o": 4,
    "t": "Si Mesa nga na hari sa Moab ay may mga tupa; at siya'y nagbubuwis sa hari sa Israel ng balahibo ng isang daang libong kordero at ng isang daang libong lalaking tupa."
  },
  {
    "i": 9582,
    "b": 11,
    "c": 1203,
    "r": 1203,
    "o": 5,
    "t": "Nguni't nangyari nang mamatay si Achab, na ang hari sa Moab ay nanghimagsik laban sa hari sa Israel."
  },
  {
    "i": 9583,
    "b": 11,
    "c": 1203,
    "r": 1203,
    "o": 6,
    "t": "At ang haring Joram ay lumabas sa Samaria nang panahong yaon, at hinusay ang buong Israel."
  },
  {
    "i": 9584,
    "b": 11,
    "c": 1203,
    "r": 1203,
    "o": 7,
    "t": "At siya'y yumaon, at nagsugo kay Josaphat na hari sa Juda, na nagsasabi, Ang hari sa Moab ay nanghimagsik laban sa akin: yayaong ka ba na kasama ko laban sa Moab upang bumaka? At kaniyang sinabi, Ako'y aahon: ako'y gaya mo, ang aking bayan ay gaya ng iyong bayan, ang aking mga kabayo ay gaya ng iyong mga kabayo."
  },
  {
    "i": 9585,
    "b": 11,
    "c": 1203,
    "r": 1203,
    "o": 8,
    "t": "At kaniyang sinabi, Sa aling daan magsisiahon tayo? At siya'y sumagot, Sa daan ng ilang ng Edom."
  },
  {
    "i": 9586,
    "b": 11,
    "c": 1203,
    "r": 1203,
    "o": 9,
    "t": "Sa gayo'y yumaon ang hari sa Israel, at ang hari sa Juda, at ang hari sa Edom: at sila'y nagsiligid ng pitong araw na paglalakbay; at walang tubig para sa hukbo, o sa mga hayop man na nagsisisunod sa kanila."
  },
  {
    "i": 9587,
    "b": 11,
    "c": 1203,
    "r": 1203,
    "o": 10,
    "t": "At sinabi ng hari sa Israel, Sa aba natin! sapagka't tinawag ng Panginoon ang tatlong haring ito na magkakasama upang ibigay sa kamay ng Moab."
  },
  {
    "i": 9588,
    "b": 11,
    "c": 1203,
    "r": 1203,
    "o": 11,
    "t": "Nguni't sinabi ni Josaphat, Wala ba ritong isang propeta ng Panginoon, upang tayo'y makapagusisa sa Panginoon sa pamamagitan niya? At isa sa mga lingkod ng hari sa Israel ay sumagot, at nagsabi, Si Eliseo na anak ni Saphat ay nandito na nagbuhos ng tubig sa mga kamay ni Elias."
  },
  {
    "i": 9589,
    "b": 11,
    "c": 1203,
    "r": 1203,
    "o": 12,
    "t": "At sinabi ni Josaphat, Ang salita ng Panginoon ay sumasa kaniya. Sa gayo'y binaba siya ng hari sa Israel, at ni Josaphat at ng hari sa Edom."
  },
  {
    "i": 9590,
    "b": 11,
    "c": 1203,
    "r": 1203,
    "o": 13,
    "t": "At sinabi ni Eliseo sa hari sa Israel, Anong ipakikialam ko sa iyo? pumaroon ka sa mga propeta ng iyong ama, at sa mga propeta ng iyong ina. At sinabi ng hari sa Israel sa kaniya, Hindi; sapagka't tinawag ng Panginoon ang tatlong haring ito na magkakasama upang ibigay sila sa kamay ng Moab."
  },
  {
    "i": 9591,
    "b": 11,
    "c": 1203,
    "r": 1203,
    "o": 14,
    "t": "At sinabi ni Eliseo, Buhay ang Panginoon ng mga hukbo, na nakatayo ako sa harap niya, tunay na kung wala akong pagtingin sa harap ni Josaphat na hari sa Juda, hindi kita lilingapin, ni titingnan man."
  },
  {
    "i": 9592,
    "b": 11,
    "c": 1203,
    "r": 1203,
    "o": 15,
    "t": "Nguni't ngayo'y dalhan ninyo ako ng isang manunugtog. At nangyari, nang ang manunugtog ay tumugtog, na ang kamay ng Panginoon ay suma kaniya."
  },
  {
    "i": 9593,
    "b": 11,
    "c": 1203,
    "r": 1203,
    "o": 16,
    "t": "At kaniyang sinabi, Ganito ang sabi ng Panginoon, Punuin ninyo ang libis na ito ng mga hukay."
  },
  {
    "i": 9594,
    "b": 11,
    "c": 1203,
    "r": 1203,
    "o": 17,
    "t": "Sapagka't ganito ang sabi ng Panginoon, Kayo'y hindi makakakita ng hangin, ni kayo'y makakakita man ng ulan; gayon ma'y ang libis na yaon ay mapupuno ng tubig, at kayo'y iinom, kayo at gayon din ang inyong mga baka, at ang inyong mga hayop."
  },
  {
    "i": 9595,
    "b": 11,
    "c": 1203,
    "r": 1203,
    "o": 18,
    "t": "At ito'y isang bagay na magaan sa paningin ng Panginoon: kaniya rin namang ibibigay ang mga Moabita sa inyong kamay."
  },
  {
    "i": 9596,
    "b": 11,
    "c": 1203,
    "r": 1203,
    "o": 19,
    "t": "At inyong sasaktan ang bawa't bayang nakukutaan, at ang bawa't piling bayan, at inyong ibubuwal ang bawa't mabuting punong kahoy, at inyong patitigilin ang lahat na bukal ng tubig, at inyong sisirain ng mga bato ang bawa't mabuting bahagi ng lupain."
  },
  {
    "i": 9597,
    "b": 11,
    "c": 1203,
    "r": 1203,
    "o": 20,
    "t": "At nangyari, sa kinaumagahan, sa may panahon ng paghahandog ng alay, na, narito, humuho ang tubig sa daan ng Edom, at ang lupain ay napuno ng tubig."
  },
  {
    "i": 9598,
    "b": 11,
    "c": 1203,
    "r": 1203,
    "o": 21,
    "t": "Nang mabalitaan nga ng lahat na Moabita na ang mga hari ay nagsiahon upang magsilaban sa kanila, ay nagpipisan silang lahat na makapagsasakbat ng sandata at hanggang sa katandatandaan, at nagsitayo sa hangganan."
  },
  {
    "i": 9599,
    "b": 11,
    "c": 1203,
    "r": 1203,
    "o": 22,
    "t": "At sila'y nagsibangong maaga nang kinaumagahan, at ang araw ay suminag sa tubig, at nakita ng mga Moabita ang tubig sa tapat nila na mapulang gaya ng dugo: at kanilang sinabi,"
  }
]
