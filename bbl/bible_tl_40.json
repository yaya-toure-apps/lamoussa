[
  {
    "i": 4000,
    "b": 3,
    "c": 410,
    "r": 410,
    "o": 14,
    "t": "At unang sumulong ang watawat ng kampamento ng mga anak ni Juda ayon sa kanilang mga hukbo; at nangungulo sa kaniyang hukbo si Naason na anak ni Aminadab."
  },
  {
    "i": 4001,
    "b": 3,
    "c": 410,
    "r": 410,
    "o": 15,
    "t": "At nangungulo sa hukbo ng lipi ng mga anak ni Issachar, si Nathanael na anak ni Suar."
  },
  {
    "i": 4002,
    "b": 3,
    "c": 410,
    "r": 410,
    "o": 16,
    "t": "At nangungulo sa hukbo ng lipi ng mga anak ni Zebulon, si Eliab na anak ni Helon."
  },
  {
    "i": 4003,
    "b": 3,
    "c": 410,
    "r": 410,
    "o": 17,
    "t": "At ang tabernakulo ay tinanggal at ang mga anak ni Gerson at ang mga anak ni Merari, na mga may dala ng tabernakulo ay nagsisulong."
  },
  {
    "i": 4004,
    "b": 3,
    "c": 410,
    "r": 410,
    "o": 18,
    "t": "At ang watawat ng kampamento ng Ruben ay sumulong ayon sa kanilang mga hukbo: at nangungulo sa kaniyang hukbo si Elisur na anak ni Sedeur."
  },
  {
    "i": 4005,
    "b": 3,
    "c": 410,
    "r": 410,
    "o": 19,
    "t": "At nangungulo sa hukbo ng lipi ng mga anak ni Simeon si Selumiel na anak ni Zurisaddai."
  },
  {
    "i": 4006,
    "b": 3,
    "c": 410,
    "r": 410,
    "o": 20,
    "t": "At nangungulo sa hukbo ng lipi ng mga anak ni Gad, si Eliasaph na anak ni Dehuel."
  },
  {
    "i": 4007,
    "b": 3,
    "c": 410,
    "r": 410,
    "o": 21,
    "t": "At ang mga Coathita ay nagsisulong na dala ang santuario: at itinayo ng iba ang tabernakulo samantalang ang mga ito'y nagsisidating."
  },
  {
    "i": 4008,
    "b": 3,
    "c": 410,
    "r": 410,
    "o": 22,
    "t": "At ang watawat ng kampamento ng mga anak ni Ephraim ay nagsisulong ayon sa kanilang mga hukbo: at nangungulo sa kaniyang hukbo si Elisama na anak ni Ammiud."
  },
  {
    "i": 4009,
    "b": 3,
    "c": 410,
    "r": 410,
    "o": 23,
    "t": "At nangungulo sa hukbo ng lipi ng mga anak ni Manases, si Gamaliel na anak ni Pedasur."
  },
  {
    "i": 4010,
    "b": 3,
    "c": 410,
    "r": 410,
    "o": 24,
    "t": "At nangungulo sa hukbo ng lipi ng mga anak ni Benjamin, si Abidan na anak ni Gedeon."
  },
  {
    "i": 4011,
    "b": 3,
    "c": 410,
    "r": 410,
    "o": 25,
    "t": "At ang watawat ng kampamento ng mga anak ni Dan na siyang nasa hulihan ng lahat ng mga kampamento ay nagsisulong ayon sa kanilang mga hukbo: at nangungulo sa kaniyang hukbo si Ahiezer na anak ni Ammisaddai."
  },
  {
    "i": 4012,
    "b": 3,
    "c": 410,
    "r": 410,
    "o": 26,
    "t": "At nangungulo sa hukbo ng lipi ng mga anak ni Aser si Phegiel na anak ni Ocran."
  },
  {
    "i": 4013,
    "b": 3,
    "c": 410,
    "r": 410,
    "o": 27,
    "t": "At nangungulo sa hukbo ng lipi ng mga anak ni Nephtali si Ahira na anak ni Enan."
  },
  {
    "i": 4014,
    "b": 3,
    "c": 410,
    "r": 410,
    "o": 28,
    "t": "Ganito ang mga paglalakbay ng mga anak ni Israel, ayon sa kanilang mga hukbo; at sila'y nagsisulong."
  },
  {
    "i": 4015,
    "b": 3,
    "c": 410,
    "r": 410,
    "o": 29,
    "t": "At si Moises ay nagsabi kay Hobab na anak ni Rehuel na Madianita, biyanan ni Moises: Kami ay naglalakbay sa dakong sinabi ng Panginoon, Aking ibibigay sa inyo: sumama ka sa amin at gagawan ka namin ng mabuti: sapagka't ang Panginoon ay nagsalita ng mabuti tungkol sa Israel."
  },
  {
    "i": 4016,
    "b": 3,
    "c": 410,
    "r": 410,
    "o": 30,
    "t": "At sinabi niya sa kaniya, Ako'y hindi paroroon; kundi ako'y babalik sa aking sariling lupain, at sa aking kamaganakan."
  },
  {
    "i": 4017,
    "b": 3,
    "c": 410,
    "r": 410,
    "o": 31,
    "t": "At sinabi ni Moises, Huwag mo kaming iwan, ipinamamanhik ko sa iyo; sapagka't nalalaman mo kung paanong hahantong kami sa ilang, at ikaw ay maaari sa aming pinakamata."
  },
  {
    "i": 4018,
    "b": 3,
    "c": 410,
    "r": 410,
    "o": 32,
    "t": "At mangyayari, na kung ikaw ay sasama sa amin, oo, mangyayari, na anomang mabuting gagawin ng Panginoon sa amin, ay siya rin naming gagawin sa iyo."
  },
  {
    "i": 4019,
    "b": 3,
    "c": 410,
    "r": 410,
    "o": 33,
    "t": "At sila'y nagsisulong mula sa bundok ng Panginoon ng tatlong araw na paglalakbay; at ang kaban ng tipan ng Panginoon ay nasa unahan nila ng tatlong araw nilang paglalakbay, upang ihanap sila ng dakong kanilang mapagpapahingahan."
  },
  {
    "i": 4020,
    "b": 3,
    "c": 410,
    "r": 410,
    "o": 34,
    "t": "At ang ulap ng Panginoon ay nasa itaas nila sa araw, pagka sila'y sumulong mula sa kampamento."
  },
  {
    "i": 4021,
    "b": 3,
    "c": 410,
    "r": 410,
    "o": 35,
    "t": "At nangyari pagka ang kaban ay isinulong na sinabi ni Moises, Bumangon ka, Oh Panginoon, at mangalat ang mga kaaway mo, at magsitakas sa harap mo ang nangapopoot sa iyo."
  },
  {
    "i": 4022,
    "b": 3,
    "c": 410,
    "r": 410,
    "o": 36,
    "t": "At pagka inilapag ay kaniyang sinabi, Bumalik ka, Oh Panginoon sa mga laksang libolibong Israelita."
  },
  {
    "i": 4023,
    "b": 3,
    "c": 411,
    "r": 411,
    "o": 1,
    "t": "At ang bayan ay naging parang mapag-upasala na nagsalita ng masasama sa pakinig ng Panginoon: at nang marinig ng Panginoon ay nagningas ang kaniyang galit; at ang apoy ng Panginoon ay sumunog sa gitna nila, at sinupok ang kahulihulihang bahagi ng kampamento."
  },
  {
    "i": 4024,
    "b": 3,
    "c": 411,
    "r": 411,
    "o": 2,
    "t": "At ang bayan ay humibik kay Moises; at si Moises ay nanalangin sa Panginoon at ang apoy ay namatay."
  },
  {
    "i": 4025,
    "b": 3,
    "c": 411,
    "r": 411,
    "o": 3,
    "t": "At ang pangalan ng dakong yaon ay tinawag na Tabera: sapagka't ang apoy ng Panginoon ay sumunog sa gitna nila."
  },
  {
    "i": 4026,
    "b": 3,
    "c": 411,
    "r": 411,
    "o": 4,
    "t": "At ang halohalong karamihan na nasa gitna nila ay nahulog sa kasakiman: at ang mga anak ni Israel naman ay muling umiyak at nagsabi, Sino ang magbibigay sa atin ng karneng makakain?"
  },
  {
    "i": 4027,
    "b": 3,
    "c": 411,
    "r": 411,
    "o": 5,
    "t": "Ating naaalaala ang isda, na ating kinakain sa Egipto na walang bayad; ang mga pipino, at ang mga milon, at ang mga puero, at ang mga sibuyas, at ang bawang:"
  },
  {
    "i": 4028,
    "b": 3,
    "c": 411,
    "r": 411,
    "o": 6,
    "t": "Nguni't ngayo'y ang ating kaluluwa ay natutuyo; walang kaanoanoman: sa ating harapan ay walang anoman kundi ang manang ito."
  },
  {
    "i": 4029,
    "b": 3,
    "c": 411,
    "r": 411,
    "o": 7,
    "t": "At ang mana ay gaya ng butil ng culantro, at ang kulay niyaon ay gaya ng kulay ng bdelio."
  },
  {
    "i": 4030,
    "b": 3,
    "c": 411,
    "r": 411,
    "o": 8,
    "t": "Ang bayan ay dumadaan sa palibot, at pinupulot yaon, at kanilang ginigiling sa mga gilingan, o kanilang dinidikdik sa mga lusong, at kanilang niluluto sa mga palyok, at ginagawa nilang munting tinapay at ang lasa ay gaya ng lasa ng bagong langis."
  },
  {
    "i": 4031,
    "b": 3,
    "c": 411,
    "r": 411,
    "o": 9,
    "t": "At pagka ang hamog ay nahuhulog sa ibabaw ng kampamento sa gabi, ang mana ay nahuhulog."
  },
  {
    "i": 4032,
    "b": 3,
    "c": 411,
    "r": 411,
    "o": 10,
    "t": "At narinig ni Moises ang pag-iiyakan ng bayan sa kanikaniyang sangbahayan, na bawa't lalake ay nasa pintuan ng kaniyang tolda; at ang galit ng Panginoon ay nagningas na mainam; at sumama ang loob ni Moises."
  },
  {
    "i": 4033,
    "b": 3,
    "c": 411,
    "r": 411,
    "o": 11,
    "t": "At sinabi ni Moises sa Panginoon, Bakit mo ginawan ng masama ang iyong lingkod? at bakit hindi ako nakasumpong ng biyaya sa iyong paningin, na iyong iniatang sa akin ang pasan ng buong bayang ito."
  },
  {
    "i": 4034,
    "b": 3,
    "c": 411,
    "r": 411,
    "o": 12,
    "t": "Akin ba kayang ipinaglihi ang buong bayang ito? ipinanganak ko ba upang iyong sabihin sa akin, Kandungin mo sila sa iyong kandungan, na gaya ng nag-aalagang magulang na kinakandong ang kaniyang batang pasusuhin, sa lupain na iyong isinumpa sa kanilang mga magulang?"
  },
  {
    "i": 4035,
    "b": 3,
    "c": 411,
    "r": 411,
    "o": 13,
    "t": "Saan ako kukuha ng karne upang ibigay sa buong bayang ito? sapagka't sila'y umiyak sa akin, na nagsisipagsabi, Bigyan mo kami ng karneng aming makain."
  },
  {
    "i": 4036,
    "b": 3,
    "c": 411,
    "r": 411,
    "o": 14,
    "t": "Hindi ko kayang dalhing magisa ang buong bayang ito, sapagka't totoong mabigat sa akin."
  },
  {
    "i": 4037,
    "b": 3,
    "c": 411,
    "r": 411,
    "o": 15,
    "t": "At kung ako'y ginagawan mo ng ganito ay patayin mo na ako, ipinamamanhik ko sa iyo, kung ako'y nakasumpong ng biyaya sa iyong paningin; at huwag ko nang makita ang aking kahirapan."
  },
  {
    "i": 4038,
    "b": 3,
    "c": 411,
    "r": 411,
    "o": 16,
    "t": "At sinabi ng Panginoon kay Moises, Pisanin mo sa akin ang pitong pung lalake sa mga matanda sa Israel, sa iyong mga nalalaman na mga matanda sa bayan at mga nangungulo sa kanila; at dalhin mo sa tabernakulo ng kapisanan, upang sila'y makatayo roon na kasama mo."
  },
  {
    "i": 4039,
    "b": 3,
    "c": 411,
    "r": 411,
    "o": 17,
    "t": "At ako'y bababa at makikipag-usap sa iyo doon; at ako'y kukuha sa Espiritung sumasaiyo at aking isasalin sa kanila; at kanilang dadalhin ang pasan ng bayan na kasama mo, upang huwag mong dalhing magisa."
  },
  {
    "i": 4040,
    "b": 3,
    "c": 411,
    "r": 411,
    "o": 18,
    "t": "At sabihin mo sa bayan, Magpakabanal kayo, para sa kinabukasan, at kayo'y magsisikain ng karne: sapagka't kayo'y nagsisiiyak sa pakinig ng Panginoon, na sinasabi, Sinong magbibigay sa amin ng karne na aming makakain? sapagka't maigi kahit nang nasa Egipto: dahil dito bibigyan kayo ng Panginoon ng karne at kakain kayo."
  },
  {
    "i": 4041,
    "b": 3,
    "c": 411,
    "r": 411,
    "o": 19,
    "t": "Hindi ninyo kakaning isang araw, ni dalawang araw, ni limang araw, ni sangpung araw, ni dalawang pung araw;"
  },
  {
    "i": 4042,
    "b": 3,
    "c": 411,
    "r": 411,
    "o": 20,
    "t": "Kundi isang buong buwan, hanggang sa lumabas sa inyong mga ilong, at inyong kasuyaan: sapagka't inyong itinakuwil ang Panginoon na nasa gitna ninyo, at kayo'y umiyak sa harap niya, na nagsasabi, Bakit kami nakaalis sa Egipto?"
  },
  {
    "i": 4043,
    "b": 3,
    "c": 411,
    "r": 411,
    "o": 21,
    "t": "At sinabi ni Moises, Ang bayan na kinaroroonan ko, ay anim na raang libong katao na nakatayo; at iyong sinabi, Akin silang bibigyan ng karne na kanilang makakain sa buong buwan."
  },
  {
    "i": 4044,
    "b": 3,
    "c": 411,
    "r": 411,
    "o": 22,
    "t": "Papatayin ba kaya ang mga kawan at mga bakahan, upang magkasya sa kanila? o ang lahat ng isda sa dagat at titipunin sa kanila upang magkasya sa kanila?"
  },
  {
    "i": 4045,
    "b": 3,
    "c": 411,
    "r": 411,
    "o": 23,
    "t": "At sinabi ng Panginoon kay Moises, Umikli na ba kaya ang kamay ng Panginoon? ngayo'y makikita mo kung ang aking salita ay matutupad sa iyo o hindi."
  },
  {
    "i": 4046,
    "b": 3,
    "c": 411,
    "r": 411,
    "o": 24,
    "t": "At si Moises ay lumabas, at isinaysay sa bayan ang mga salita ng Panginoon: at siya'y nagpisan ng pitong pung lalake sa mga matanda sa bayan at kaniyang pinatayo sa palibot ng Tolda."
  },
  {
    "i": 4047,
    "b": 3,
    "c": 411,
    "r": 411,
    "o": 25,
    "t": "At ang Panginoon ay bumaba sa ulap, at nagsalita sa kaniya; at kumuha sa Espiritung sumasakaniya at isinalin sa pitong pung matanda: at nangyari, na nang sumakanila ang Espiritu, ay nanganghula, nguni't hindi na sila umulit."
  },
  {
    "i": 4048,
    "b": 3,
    "c": 411,
    "r": 411,
    "o": 26,
    "t": "Nguni't naiwan ang dalawang lalake sa kampamento, na ang pangalan ng isa ay Eldad, at ang pangalan ng isa ay Medad: at ang Espiritu ay sumasakanila; at sila'y kabilang sa nangasulat, nguni't hindi nagsilabas sa Tolda: at sila'y nanghula sa kampamento."
  },
  {
    "i": 4049,
    "b": 3,
    "c": 411,
    "r": 411,
    "o": 27,
    "t": "At tumakbo ang isang binata, at isinaysay kay Moises, at sinabi, Si Eldad at si Medad ay nanghuhula sa kampamento."
  },
  {
    "i": 4050,
    "b": 3,
    "c": 411,
    "r": 411,
    "o": 28,
    "t": "At si Josue na anak ni Nun, na tagapangasiwa ni Moises, na isa sa kaniyang mga piling lalake, ay sumagot at nagsabi, Panginoon kong Moises, pagbawalan mo sila."
  },
  {
    "i": 4051,
    "b": 3,
    "c": 411,
    "r": 411,
    "o": 29,
    "t": "At sinabi ni Moises sa kaniya, Ikaw ba'y may paninibugho sa akin? ibigin nawa na ang buong bayan ng Panginoon ay maging propeta na isakanila ng Panginoon ang kaniyang Espiritu!"
  },
  {
    "i": 4052,
    "b": 3,
    "c": 411,
    "r": 411,
    "o": 30,
    "t": "At naparoon si Moises sa kampamento, siya at ang mga matanda sa Israel."
  },
  {
    "i": 4053,
    "b": 3,
    "c": 411,
    "r": 411,
    "o": 31,
    "t": "At lumabas ang isang hanging galing sa Panginoon, at nagdala ng mga pugo na mula sa dagat, at pinalapag sa kampamento na may isang araw lakarin sa dakong ito, at isang araw lakarin sa kabilang dako sa palibot ng kampamento, at nagsilipad na may dalawang siko ang taas sa balat ng lupa."
  },
  {
    "i": 4054,
    "b": 3,
    "c": 411,
    "r": 411,
    "o": 32,
    "t": "At ang bayan ay nangakatindig ng buong araw na yaon at ng buong gabi, at ng buong ikalawang araw, at nagsipanghuli ng mga pugo; yaong kaunti ang napisan ay nakapisan ng sangpung homer: at kanilang ikinalat para sa kanila sa buong palibot ng kampamento."
  },
  {
    "i": 4055,
    "b": 3,
    "c": 411,
    "r": 411,
    "o": 33,
    "t": "Samantalang ang karne ay nasa kanilang mga ngipin pa, na hindi pa nila nangunguya ay nagningas laban sa bayan ang galit ng Panginoon at sinaktan ng Panginoon ang bayan ng isang salot na di kawasa."
  },
  {
    "i": 4056,
    "b": 3,
    "c": 411,
    "r": 411,
    "o": 34,
    "t": "At ang pangalan ng dakong yaon ay tinawag na Kibroth-hattaavah; sapagka't doon inilibing nila ang bayang sakim."
  },
  {
    "i": 4057,
    "b": 3,
    "c": 411,
    "r": 411,
    "o": 35,
    "t": "Mula sa Kibroth-hattaavah ay naglakbay ang bayan na patungo sa Haseroth; at sila'y tumira sa Haseroth."
  },
  {
    "i": 4058,
    "b": 3,
    "c": 412,
    "r": 412,
    "o": 1,
    "t": "At si Miriam at si Aaron ay nagsalitaan laban kay Moises tungkol sa pagkapagasawa niya sa isang babaing Cusita: sapagka't siya'y nag-asawa sa isang babaing Cusita."
  },
  {
    "i": 4059,
    "b": 3,
    "c": 412,
    "r": 412,
    "o": 2,
    "t": "At kanilang sinabi, Ang Panginoon ba'y kay Moises lamang nakipagsalitaan? hindi ba nakipagsalitaan din naman sa atin? At narinig ng Panginoon."
  },
  {
    "i": 4060,
    "b": 3,
    "c": 412,
    "r": 412,
    "o": 3,
    "t": "Ang lalake ngang si Moises ay totoong maamong loob, na higit kay sa lahat ng lalaking nasa ibabaw ng lupa."
  },
  {
    "i": 4061,
    "b": 3,
    "c": 412,
    "r": 412,
    "o": 4,
    "t": "At sinalita agad ng Panginoon kay Moises, at kay Aaron, at kay Miriam, Lumabas kayong tatlo sa tabernakulo ng kapisanan. At silang tatlo ay lumabas."
  },
  {
    "i": 4062,
    "b": 3,
    "c": 412,
    "r": 412,
    "o": 5,
    "t": "At ang Panginoon ay bumaba sa isang tila haliging ulap, at tumayo sa pintuan ng Tolda, at tinawag si Aaron at si Miriam: at sila'y kapuwa lumabas."
  },
  {
    "i": 4063,
    "b": 3,
    "c": 412,
    "r": 412,
    "o": 6,
    "t": "At kaniyang sinabi, Dinggin ninyo ngayon ang aking mga salita: kung mayroon sa gitna ninyo na isang propeta, akong Panginoon ay pakikilala sa kaniya sa pangitain, na kakausapin ko siya sa panaginip."
  },
  {
    "i": 4064,
    "b": 3,
    "c": 412,
    "r": 412,
    "o": 7,
    "t": "Ang aking lingkod na si Moises ay hindi gayon; siya'y tapat sa aking buong buhay:"
  },
  {
    "i": 4065,
    "b": 3,
    "c": 412,
    "r": 412,
    "o": 8,
    "t": "Sa kaniya'y makikipag-usap ako ng bibig, sa bibig, ng maliwanag, at hindi sa malabong salitaan; at ang anyo ng Panginoon ay kaniyang makikita: bakit nga hindi kayo natakot na magsalita laban sa aking lingkod, laban kay Moises?"
  },
  {
    "i": 4066,
    "b": 3,
    "c": 412,
    "r": 412,
    "o": 9,
    "t": "At ang galit ng Panginoon ay nagningas laban sa kanila; at siya'y umalis."
  },
  {
    "i": 4067,
    "b": 3,
    "c": 412,
    "r": 412,
    "o": 10,
    "t": "At ang ulap ay lumayo sa Tolda; at narito, si Miriam ay nagkaketong, na pumuting gaya ng niebe; at tiningnan ni Aaron si Miriam, at narito, siya'y nagkaketong."
  },
  {
    "i": 4068,
    "b": 3,
    "c": 412,
    "r": 412,
    "o": 11,
    "t": "At sinabi ni Aaron kay Moises, Oh panginoon ko, isinasamo ko sa iyo na huwag mong iparatang ang kasalanan sa amin, sapagka't ginawa namin na may kamangmangan, at sapagka't kami ay nagkasala."
  },
  {
    "i": 4069,
    "b": 3,
    "c": 412,
    "r": 412,
    "o": 12,
    "t": "Huwag mong itulot sa kaniya, isinasamo ko sa iyo, na maging parang isang patay na tunaw ang kalahati ng kaniyang laman paglabas sa tiyan ng kaniyang ina."
  },
  {
    "i": 4070,
    "b": 3,
    "c": 412,
    "r": 412,
    "o": 13,
    "t": "At humibik si Moises sa Panginoon, na sinasabi, Pagalingin mo siya, Oh Dios, ipinamamanhik ko sa iyo."
  },
  {
    "i": 4071,
    "b": 3,
    "c": 412,
    "r": 412,
    "o": 14,
    "t": "At sinabi ng Panginoon kay Moises, Kung siya'y niluran ng kaniyang ama sa kaniyang mukha, hindi ba siya mahihiyang pitong araw? kulungin siyang pitong araw sa labas ng kampamento, at pagkatapos ay madadala siyang muli sa loob."
  },
  {
    "i": 4072,
    "b": 3,
    "c": 412,
    "r": 412,
    "o": 15,
    "t": "At si Miriam ay kinulong na pitong araw sa labas ng kampamento: at ang bayan ay hindi naglakbay hanggang si Miriam ay nadalang muli sa loob."
  },
  {
    "i": 4073,
    "b": 3,
    "c": 412,
    "r": 412,
    "o": 16,
    "t": "At pagkatapos nito ay naglakbay ang bayan mula sa Haseroth, at humantong sa ilang ng Paran."
  },
  {
    "i": 4074,
    "b": 3,
    "c": 413,
    "r": 413,
    "o": 1,
    "t": "At sinalita ng Panginoon kay Moises, na sinasabi,"
  },
  {
    "i": 4075,
    "b": 3,
    "c": 413,
    "r": 413,
    "o": 2,
    "t": "Magsugo ka ng mga lalake na makakapaniktik sa lupain ng Canaan, na aking ibibigay sa mga anak ni Israel: isang lalake sa bawa't isa sa mga lipi ng kanilang mga magulang ay susuguin ninyo, na bawa't isa'y prinsipe sa kanila."
  },
  {
    "i": 4076,
    "b": 3,
    "c": 413,
    "r": 413,
    "o": 3,
    "t": "At sinugo sila ni Moises mula sa ilang ng Paran ayon sa utos ng Panginoon: silang lahat ay mga lalaking pangulo sa mga anak ni Israel."
  },
  {
    "i": 4077,
    "b": 3,
    "c": 413,
    "r": 413,
    "o": 4,
    "t": "At ito ang kanilang mga pangalan: sa lipi ni Ruben, ay si Sammua na anak ni Zaccur."
  },
  {
    "i": 4078,
    "b": 3,
    "c": 413,
    "r": 413,
    "o": 5,
    "t": "Sa lipi ni Simeon, ay si Saphat na anak ni Huri."
  },
  {
    "i": 4079,
    "b": 3,
    "c": 413,
    "r": 413,
    "o": 6,
    "t": "Sa lipi ni Juda, ay si Caleb na anak ni Jephone."
  },
  {
    "i": 4080,
    "b": 3,
    "c": 413,
    "r": 413,
    "o": 7,
    "t": "Sa lipi ni Issachar, ay si Igal na anak ni Jose."
  },
  {
    "i": 4081,
    "b": 3,
    "c": 413,
    "r": 413,
    "o": 8,
    "t": "Sa lipi ni Efraim, ay si Oseas na anak ni Nun."
  },
  {
    "i": 4082,
    "b": 3,
    "c": 413,
    "r": 413,
    "o": 9,
    "t": "Sa lipi ni Benjamin, ay si Palti na anak ni Raphu."
  },
  {
    "i": 4083,
    "b": 3,
    "c": 413,
    "r": 413,
    "o": 10,
    "t": "Sa lipi ni Zabulon, ay si Gaddiel na anak ni Sodi."
  },
  {
    "i": 4084,
    "b": 3,
    "c": 413,
    "r": 413,
    "o": 11,
    "t": "Sa lipi ni Jose, sa makatuwid baga'y sa lipi ni Manases, ay si Gaddi na anak ni Susi."
  },
  {
    "i": 4085,
    "b": 3,
    "c": 413,
    "r": 413,
    "o": 12,
    "t": "Sa lipi ni Dan, ay si Ammiel na anak ni Gemalli."
  },
  {
    "i": 4086,
    "b": 3,
    "c": 413,
    "r": 413,
    "o": 13,
    "t": "Sa lipi ni Aser, ay si Sethur, na anak ni Michael."
  },
  {
    "i": 4087,
    "b": 3,
    "c": 413,
    "r": 413,
    "o": 14,
    "t": "Sa lipi ni Nephtali, ay si Nahabi na anak ni Vapsi."
  },
  {
    "i": 4088,
    "b": 3,
    "c": 413,
    "r": 413,
    "o": 15,
    "t": "Sa lipi ni Gad, ay si Geuel na anak ni Machi."
  },
  {
    "i": 4089,
    "b": 3,
    "c": 413,
    "r": 413,
    "o": 16,
    "t": "Ito ang mga pangalan ng mga lalake na sinugo ni Moises upang tiktikan ang lupain. At tinawag ni Moises na Josue ang anak ni Nun na si Oseas."
  },
  {
    "i": 4090,
    "b": 3,
    "c": 413,
    "r": 413,
    "o": 17,
    "t": "At sinugo sila ni Moises upang tiktikan ang lupain ng Canaan, at sinabi sa kanila, Sumampa kayo rito sa dakong Timugan at umakyat kayo sa mga bundok:"
  },
  {
    "i": 4091,
    "b": 3,
    "c": 413,
    "r": 413,
    "o": 18,
    "t": "At tingnan ninyo ang lupain, kung ano; at ang bayan na tumatahan doon, kung sila'y malakas o mahina, kung sila'y kaunti o marami;"
  },
  {
    "i": 4092,
    "b": 3,
    "c": 413,
    "r": 413,
    "o": 19,
    "t": "At kung ano ang lupain na kanilang tinatahanan, kung mabuti o masama; at kung ano ang mga bayan na kanilang tinatahanan, kung sa mga kampamento, o sa mga nakukutaan;"
  },
  {
    "i": 4093,
    "b": 3,
    "c": 413,
    "r": 413,
    "o": 20,
    "t": "At kung ano ang lupain, kung mataba o payat, kung mayroong kahoy o wala. At magpakatapang kayo, at magdala kayo rito ng bunga ng lupain. Ngayon ang panahon ay panahon ng mga unang hinog na ubas."
  },
  {
    "i": 4094,
    "b": 3,
    "c": 413,
    "r": 413,
    "o": 21,
    "t": "Sila nga'y umakyat, at kanilang tiniktikan ang lupain mula sa ilang ng Zin hanggang sa Rehob, sa pagpasok sa Emath."
  },
  {
    "i": 4095,
    "b": 3,
    "c": 413,
    "r": 413,
    "o": 22,
    "t": "At sila'y umakyat sa dakong Timugan, at sila'y dumating sa Hebron; at si Aimen, si Sesai at si Talmai, na mga anak ni Anac, ay nangaroon. (Ngayon ang Hebron ay natayong pitong taon bago ang Zoan sa Egipto)."
  },
  {
    "i": 4096,
    "b": 3,
    "c": 413,
    "r": 413,
    "o": 23,
    "t": "At sila'y dumating sa libis ng Escol, at sila'y pumutol doon ng isang sangang may isang kumpol na ubas, at dinala sa isang pingga ng dalawa; sila'y nagdala rin ng mga granada, at mga igos."
  },
  {
    "i": 4097,
    "b": 3,
    "c": 413,
    "r": 413,
    "o": 24,
    "t": "Ang dakong yaon ay tinawag na libis ng Escol, dahil sa kumpol na kinitil ng mga anak ni Israel doon."
  },
  {
    "i": 4098,
    "b": 3,
    "c": 413,
    "r": 413,
    "o": 25,
    "t": "At sila'y nagbalik pagkatiktik sa lupain, sa katapusan ng apat na pung araw."
  },
  {
    "i": 4099,
    "b": 3,
    "c": 413,
    "r": 413,
    "o": 26,
    "t": "At sila'y nagsiyaon at nagsiparoon kay Moises, at kay Aaron at sa buong kapisanan ng mga anak ni Israel, sa ilang ng Paran, sa Cades; at kanilang binigyang sagot sila, at ang buong kapisanan, at kanilang ipinakita sa kanila ang bunga ng lupain."
  }
]
