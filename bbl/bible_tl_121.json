[
  {
    "i": 12100,
    "b": 14,
    "c": 1503,
    "r": 1503,
    "o": 2,
    "t": "Nang magkagayo'y tumayo si Jesua na anak ni Josadec, at ang kaniyang mga kapatid na mga saserdote, at si Zorobabel na anak ni Sealthiel, at ang kaniyang mga kapatid, at itinayo ang dambana ng Dios ng Israel, upang paghandugan ng mga handog na susunugin, gaya ng nasusulat sa kautusan ni Moises, na lalake ng Dios."
  },
  {
    "i": 12101,
    "b": 14,
    "c": 1503,
    "r": 1503,
    "o": 3,
    "t": "At ipinatong nila ang dambana sa tungtungan niya; sapagka't ang takot ay sumakanila dahil sa mga bayan ng mga lupain: at kanilang pinaghandugan ng mga handog na susunugin sa Panginoon, sa makatuwid baga'y ng mga handog na susunugin sa umaga't hapon."
  },
  {
    "i": 12102,
    "b": 14,
    "c": 1503,
    "r": 1503,
    "o": 4,
    "t": "At kanilang ipinagdiwang ang kapistahan ng mga balag, gaya ng nasusulat, at naghandog ng mga handog na susunugin sa araw-araw ayon sa bilang, ayon sa ayos, gaya ng katungkulang kinakailangan sa bawa't araw;"
  },
  {
    "i": 12103,
    "b": 14,
    "c": 1503,
    "r": 1503,
    "o": 5,
    "t": "At pagkatapos ng palaging handog na susunugin, at ng mga handog sa mga bagong buwan, at ng lahat na takdang kapistahan sa Panginoon na mga itinalaga, at ng lahat na naghandog na kusa ng kusang handog sa Panginoon."
  },
  {
    "i": 12104,
    "b": 14,
    "c": 1503,
    "r": 1503,
    "o": 6,
    "t": "Mula sa unang araw ng ikapitong buwan, nangagpasimula sila na nangaghandog ng mga handog na susunugin sa Panginoon: nguni't ang tatagang-baon ng templo ng Panginoon ay hindi pa nalalagay."
  },
  {
    "i": 12105,
    "b": 14,
    "c": 1503,
    "r": 1503,
    "o": 7,
    "t": "Sila'y nangagbigay rin naman ng salapi sa mga kantero, at sa mga anluwagi; at pagkain, at inumin, at langis, sa kanila na mga taga Sidon, at sa kanila na mga taga Tiro, upang mangagdala ng mga kahoy na sedro na mula sa Libano na paraanin sa dagat, hanggang sa Joppa ayon sa pahintulot na nangagkaroon sila kay Ciro na hari sa Persia."
  },
  {
    "i": 12106,
    "b": 14,
    "c": 1503,
    "r": 1503,
    "o": 8,
    "t": "Nang ikalawang taon nga ng kanilang pagparoon sa bahay ng Dios sa Jerusalem, sa ikalawang buwan, nangagpasimula si Zorobabel na anak ni Sealthiel, at si Jesua na anak ni Josadec, at ang nalabi sa kanilang mga kapatid na mga saserdote at mga Levita, at silang lahat na nagsipanggaling sa Jerusalem na mula sa pagkabihag; at inihalal ang mga Levita, mula sa dalawang pung taong gulang na patanda upang magsipamahala sa gawain sa bahay ng Panginoon."
  },
  {
    "i": 12107,
    "b": 14,
    "c": 1503,
    "r": 1503,
    "o": 9,
    "t": "Nakatayo nga si Jesua na kasama ng kaniyang mga anak, at ng kaniyang mga kapatid, si Cadmiel at ang kaniyang mga anak, ang mga anak ni Juda, na magkakasama, upang magsipamahala sa mga manggagawa sa bahay ng Dios: ang mga anak ni Henadad, na kasama ng kanilang mga anak at ng kanilang mga kapatid na mga Levita."
  },
  {
    "i": 12108,
    "b": 14,
    "c": 1503,
    "r": 1503,
    "o": 10,
    "t": "At nang ilagay ng mga manggagawa ang tatagang-baon ng templo ng Panginoon, kanilang inilagay ang mga saserdote na bihis, na may mga pakakak, at ang mga Levita na mga anak ni Asaph na may mga simbalo, upang magsipuri sa Panginoon, ayon sa alituntunin ni David na hari sa Israel."
  },
  {
    "i": 12109,
    "b": 14,
    "c": 1503,
    "r": 1503,
    "o": 11,
    "t": "At sila'y nagawitang isa't isa sa pagpuri at pagpapasalamat sa Panginoon, na nangagsasabi: Sapagka't siya'y mabuti, sapagka't ang kaniyang kaawaan ay magpakailan man sa Israel. At ang buong bayan ay humiyaw ng malakas, nang sila'y magsipuri sa Panginoon, sapagka't ang tatagang-baon ng bahay ng Panginoon ay nalagay."
  },
  {
    "i": 12110,
    "b": 14,
    "c": 1503,
    "r": 1503,
    "o": 12,
    "t": "Nguni't marami sa mga saserdote, at mga Levita, at mga pangulo ng mga sangbahayan ng mga magulang, mga matanda na nangakakita ng unang bahay, ng ang tatagang-baon ng bahay na ito ay malagay sa harap ng kanilang mga mata, ay nagsiiyak ng malakas; at marami ay nagsihiyaw ng malakas dahil sa kagalakan:"
  },
  {
    "i": 12111,
    "b": 14,
    "c": 1503,
    "r": 1503,
    "o": 13,
    "t": "Na anopa't hindi makilala ng bayan ang kaibhan ng ingay ng hiyaw ng kagalakan sa ingay ng iyak ng bayan; sapagka't ang bayan ay humiyaw ng malakas na hiyaw, at ang ingay ay narinig sa malayo."
  },
  {
    "i": 12112,
    "b": 14,
    "c": 1504,
    "r": 1504,
    "o": 1,
    "t": "Nang mabalitaan nga ng mga kaaway ng Juda at Benjamin na ang mga anak sa pagkabihag ay nangagtatayo ng templo na ukol sa Panginoon, sa Dios ng Israel;"
  },
  {
    "i": 12113,
    "b": 14,
    "c": 1504,
    "r": 1504,
    "o": 2,
    "t": "Nagsilapit nga sila kay Zorobabel, at sa mga pangulo ng mga sangbahayan ng mga magulang, at nangagsabi sa kanila, Papagtayuin ninyo kami na kasama ninyo: sapagka't aming hinahanap ang inyong Dios, na gaya ng inyong ginagawa; at kami ay nangaghahain sa kaniya mula ng mga kaarawan ni Esar-haddon na hari sa Asiria, na nagahon sa amin dito."
  },
  {
    "i": 12114,
    "b": 14,
    "c": 1504,
    "r": 1504,
    "o": 3,
    "t": "Nguni't si Zorobabel, at si Jesua, at ang nalabi sa mga pangulo ng mga sangbahayan ng mga magulang ng Israel, ay nangagsabi sa kanila, Kayo'y walang ipakikialam sa amin sa pagtatayo ng isang bahay na ukol sa aming Dios; kundi kami rin na magkakasama ay aming ipagtatayo ang Panginoon, ang Dios ng Israel, gaya ng iniutos sa amin ni Ciro na hari sa Persia,"
  },
  {
    "i": 12115,
    "b": 14,
    "c": 1504,
    "r": 1504,
    "o": 4,
    "t": "Nang magkagayo'y pinahina ng bayan ng lupain ang mga kamay ng bayan ng Juda, at binagabag sila sa pagtatayo."
  },
  {
    "i": 12116,
    "b": 14,
    "c": 1504,
    "r": 1504,
    "o": 5,
    "t": "At umupa ng mga tagapayo laban sa kanila, upang iurong ang kanilang akala, sa lahat ng kaarawan ni Ciro na hari sa Persia, hanggang sa paghahari ni Dario na hari sa Persia."
  },
  {
    "i": 12117,
    "b": 14,
    "c": 1504,
    "r": 1504,
    "o": 6,
    "t": "At sa paghahari ni Assuero, sa pasimula ng kaniyang paghahari, nagsisulat sila ng isang sakdal laban sa mga taga Juda at Jerusalem."
  },
  {
    "i": 12118,
    "b": 14,
    "c": 1504,
    "r": 1504,
    "o": 7,
    "t": "At sa mga kaarawan ni Artajerjes, nagsisulat si Bislam, si Mitridates, si Tabeel at ang nalabi sa kaniyang mga kasama kay Artajerjes na hari sa Persia; at ang pagkasulat ng sulat ay nasusulat ng sulat Siria, at ang laman niyaon ay wikang Siria."
  },
  {
    "i": 12119,
    "b": 14,
    "c": 1504,
    "r": 1504,
    "o": 8,
    "t": "Si Rehum na kasangguni at si Simsai na kalihim, sumulat ng isang sulat laban sa Jerusalem kay Artajerjes na hari ng ganitong paraan:"
  },
  {
    "i": 12120,
    "b": 14,
    "c": 1504,
    "r": 1504,
    "o": 9,
    "t": "Nang magkagayo'y nagsisulat si Rehum na tagapayo at si Simsai na kalihim, at ang nalabi sa kanilang mga kasama; ang mga Dinaita, at ang mga Apharsacita, ang mga Tharphelita, ang mga Apharsita, ang mga Archevita, ang mga Babilonio, ang mga Susanchita, ang mga Dehaita, ang mga Elamita."
  },
  {
    "i": 12121,
    "b": 14,
    "c": 1504,
    "r": 1504,
    "o": 10,
    "t": "At ang nalabi sa mga bansa na itinawid ng dakila at marangal na si Asnappar, at inilagay sa bayan ng Samaria, at sa nalabi sa lupain, na nasa dako roon ng Ilog, at sa iba pa."
  },
  {
    "i": 12122,
    "b": 14,
    "c": 1504,
    "r": 1504,
    "o": 11,
    "t": "Ito ang salin ng sulat na kanilang ipinadala kay Artajerjes na hari: Ang iyong mga lingkod na mga lalake sa dako roon ng Ilog, at iba pa."
  },
  {
    "i": 12123,
    "b": 14,
    "c": 1504,
    "r": 1504,
    "o": 12,
    "t": "Talastasin ng hari, na ang mga Judio na nagsiahong galing sa iyo ay nagsiparoon sa amin sa Jerusalem; kanilang itinatayo ang mapanghimagsik at masamang bayan, at nayari ang mga kuta, at isinauli ang mga tatagang-baon."
  },
  {
    "i": 12124,
    "b": 14,
    "c": 1504,
    "r": 1504,
    "o": 13,
    "t": "Talastasin ngayon ng hari, na, kung ang bayang ito ay matayo, at ang mga kuta ay mayari, sila'y hindi mangagbabayad ng buwis, kabayaran, o upa, at sa wakas ay ikapapahamak ng mga hari."
  },
  {
    "i": 12125,
    "b": 14,
    "c": 1504,
    "r": 1504,
    "o": 14,
    "t": "Sapagka't aming kinakain nga ang asin ng bahay-hari, at hindi marapat sa amin na aming makita ang ikasisirang puri ng hari, kaya't kami ay nangagsugo at nangagpatotoo sa hari;"
  },
  {
    "i": 12126,
    "b": 14,
    "c": 1504,
    "r": 1504,
    "o": 15,
    "t": "Upang ang pagsaliksik ay maisagawa sa aklat ng mga alaala ng iyong mga magulang: sa gayo'y iyong masusumpungan sa aklat ng mga alaala, at malalaman na ang bayang ito ay mapanghimagsik na bayan, at mapangpahamak sa mga hari at mga lalawigan, at sila'y nagsipanghimagsik doon nang unang panahon: na siyang ikinagiba ng bayang ito."
  },
  {
    "i": 12127,
    "b": 14,
    "c": 1504,
    "r": 1504,
    "o": 16,
    "t": "Aming pinatototohanan sa hari, na, kung ang bayang ito ay matayo, at ang mga kuta ay mayari, ay hindi ka magkakaroon ng bahagi sa dako roon ng Ilog sa kadahilanang ito."
  },
  {
    "i": 12128,
    "b": 14,
    "c": 1504,
    "r": 1504,
    "o": 17,
    "t": "Nang magkagayo'y nagpadala ang hari ng kasagutan kay Rehum na kasangguni, at kay Simsai na kalihim, at sa mga nalabi sa kanilang mga kasama na nagsisitahan sa Samaria, at sa nalabi sa lupain sa dako roon ng Ilog: Kapayapaan, at iba pa."
  },
  {
    "i": 12129,
    "b": 14,
    "c": 1504,
    "r": 1504,
    "o": 18,
    "t": "Ang sulat na inyong ipinadala sa amin, ay nabasa na maliwanag sa harap ko."
  },
  {
    "i": 12130,
    "b": 14,
    "c": 1504,
    "r": 1504,
    "o": 19,
    "t": "At ako'y nagpasiya, at ang pagsaliksik ay naisagawa at nasumpungan na ang bayang ito nang una ay gumawa ng panghihimagsik laban sa mga hari, at ang panghihimagsik at pagbabanta ay nagawa roon."
  },
  {
    "i": 12131,
    "b": 14,
    "c": 1504,
    "r": 1504,
    "o": 20,
    "t": "Nagkaroon naman doon ng mga may kayang hari sa Jerusalem, na nagpuno sa buong lupain sa dako roon ng Ilog; at buwis, kabayaran, at upa, ay nabayad sa kanila."
  },
  {
    "i": 12132,
    "b": 14,
    "c": 1504,
    "r": 1504,
    "o": 21,
    "t": "Magpasiya kayo ngayon na inyong patigilin ang mga taong ito, at upang ang bayang ito ay huwag matayo, hanggang sa ang pasiya ay magawa ko."
  },
  {
    "i": 12133,
    "b": 14,
    "c": 1504,
    "r": 1504,
    "o": 22,
    "t": "At kayo'y mangagingat na huwag kayong magpabaya dito: bakit ang pagkapahamak ay mangyayari sa ikapapahamak ng mga hari?"
  },
  {
    "i": 12134,
    "b": 14,
    "c": 1504,
    "r": 1504,
    "o": 23,
    "t": "Nang mabasa nga ang salin ng sulat ng haring Artajerjes sa harap ni Rehum, at ni Simsai na kalihim, at ng kanilang mga kasama, sila'y nangagmadaling nagsiparoon sa Jerusalem sa mga Judio, at pinatigil nila sa pamamagitan ng lakas at kapangyarihan."
  },
  {
    "i": 12135,
    "b": 14,
    "c": 1504,
    "r": 1504,
    "o": 24,
    "t": "Nang magkagayo'y natigil ang gawa sa bahay ng Dios na nasa Jerusalem; at natigil hanggang sa ikalawang taon ng paghahari ni Dario, na hari sa Persia."
  },
  {
    "i": 12136,
    "b": 14,
    "c": 1505,
    "r": 1505,
    "o": 1,
    "t": "Ang mga propeta nga, si Haggeo na propeta, at si Zacharias na anak ni Iddo, ay nanghula sa mga Judio na nasa Juda at Jerusalem; sa pangalan ng Dios ng Israel ay nagsipanghula sila sa kanila;"
  },
  {
    "i": 12137,
    "b": 14,
    "c": 1505,
    "r": 1505,
    "o": 2,
    "t": "Nang magkagayo'y bumangon si Zorobabel na anak ni Sealthiel, at si Jesua na anak ni Josadach, at pinasimulang itinayo ang bahay ng Dios na nasa Jerusalem; at kasama nila ang mga propeta ng Dios, na nagsisitulong sa kanila."
  },
  {
    "i": 12138,
    "b": 14,
    "c": 1505,
    "r": 1505,
    "o": 3,
    "t": "Nang panahon ding yaon ay naparoon sa kanila si Tatnai, na tagapamahala sa dako roon ng Ilog, at si Sethar-boznai, at ang kanilang mga kasama, at nagsabi ng ganito sa kanila: Sino ang nagbigay sa inyo ng pasiya upang itayo ang bahay na ito, at yariin ang kutang ito?"
  },
  {
    "i": 12139,
    "b": 14,
    "c": 1505,
    "r": 1505,
    "o": 4,
    "t": "Nang magkagayo'y nangagsalita kami sa kanila ng ganitong paraan: Ano-ano ang mga pangalan ng mga tao na nagsigawa ng bahay na ito?"
  },
  {
    "i": 12140,
    "b": 14,
    "c": 1505,
    "r": 1505,
    "o": 5,
    "t": "Nguni't ang mata ng kanilang Dios ay nakatingin sa mga matanda ng mga Judio, at hindi nila pinatigil, hanggang sa ang bagay ay dumating kay Dario, at nang magkagayo'y ang sagot ay nabalik sa pamamagitan ng sulat tungkol doon."
  },
  {
    "i": 12141,
    "b": 14,
    "c": 1505,
    "r": 1505,
    "o": 6,
    "t": "Ang salin ng sulat na ipinadala ni Tatnai, na tagapamahala sa dako roon ng Ilog at ni Sethar-boznai, at ng kaniyang mga kasama na mga Apharsachita, na nangasa dako roon ng Ilog, kay Dario na hari:"
  },
  {
    "i": 12142,
    "b": 14,
    "c": 1505,
    "r": 1505,
    "o": 7,
    "t": "Sila'y nangagpadala ng isang sulat sa kaniya, na kinasusulatan ng ganito: Kay Dario na hari, buong kapayapaan."
  },
  {
    "i": 12143,
    "b": 14,
    "c": 1505,
    "r": 1505,
    "o": 8,
    "t": "Talastasin ng hari, na kami ay nagsiparoon sa lalawigan ng Juda, sa bahay ng dakilang Dios, na natayo ng mga malaking bato, at mga kahoy ay nalapat sa mga kuta; at ang gawaing ito ay pinagsisikapan at nayayari sa kanilang mga kamay."
  },
  {
    "i": 12144,
    "b": 14,
    "c": 1505,
    "r": 1505,
    "o": 9,
    "t": "Nang magkagayo'y tumanong kami sa mga matandang yaon, at nagsabi sa kanila ng ganito: Sino ang nagbigay sa inyo ng pasiya upang itayo ang bahay na ito at upang yariin ang kutang ito?"
  },
  {
    "i": 12145,
    "b": 14,
    "c": 1505,
    "r": 1505,
    "o": 10,
    "t": "Aming itinanong naman sa kanila ang kanilang mga pangalan, na patotohanan sa iyo, upang aming maisulat ang mga pangalan ng mga tao na nangungulo sa kanila."
  },
  {
    "i": 12146,
    "b": 14,
    "c": 1505,
    "r": 1505,
    "o": 11,
    "t": "At ganito sila nangagbalik ng sagot sa amin, na nangagsasabi, Kami ay mga lingkod ng Dios ng langit at lupa, at nangagtatayo ng bahay na natayo nitong malaong panahon, na itinayo at niyari ng isang dakilang hari sa Israel."
  },
  {
    "i": 12147,
    "b": 14,
    "c": 1505,
    "r": 1505,
    "o": 12,
    "t": "Nguni't pagkamungkahi sa pagiinit sa Dios ng langit ng aming mga magulang, ibinigay niya sila sa kamay ni Nabucodonosor na hari sa Babilonia, na Caldeo, na siyang gumiba ng bahay na ito, at dinala ang bayan sa Babilonia."
  },
  {
    "i": 12148,
    "b": 14,
    "c": 1505,
    "r": 1505,
    "o": 13,
    "t": "Nguni't sa unang taon ni Ciro na hari sa Babilonia, gumawa ng pasiya si Ciro na hari na itayo ang bahay na ito ng Dios,"
  },
  {
    "i": 12149,
    "b": 14,
    "c": 1505,
    "r": 1505,
    "o": 14,
    "t": "At ang ginto at pilak na mga sisidlan rin naman sa bahay ng Dios na inilabas ni Nabucodonosor sa templo na nasa Jerusalem, at nangadala sa loob ng templo ng Babilonia, ang mga yaon ay inilabas sa templo ng Babilonia ni Ciro na hari, at ibinigay sa isang nagngangalang Sesbassar, na siya niyang ginawang tagapamahala,"
  },
  {
    "i": 12150,
    "b": 14,
    "c": 1505,
    "r": 1505,
    "o": 15,
    "t": "At sinabi niya sa kaniya, Kunin mo ang mga sisidlang ito, ikaw ay yumaon, ipagpasok mo sa templo na nasa Jerusalem, at ipahintulot mo na matayo ang bahay ng Dios sa kaniyang dako."
  },
  {
    "i": 12151,
    "b": 14,
    "c": 1505,
    "r": 1505,
    "o": 16,
    "t": "Nang magkagayo'y naparoon ang Sesbassar na yaon, at inilagay ang mga tatagang-baon ng bahay ng Dios na nasa Jerusalem: at mula sa panahong yaon hanggang ngayon ay itinatayo, at hindi pa yari."
  },
  {
    "i": 12152,
    "b": 14,
    "c": 1505,
    "r": 1505,
    "o": 17,
    "t": "Ngayon nga, kung inaakalang mabuti ng hari, magsagawa ng pagsaliksik sa bahay na ingatang-yaman ng hari, na nandiyan sa Babilonia, kung gayon nga, na nagpasiya si Ciro na hari na itayo ang bahay na ito ng Dios sa Jerusalem, at ipasabi sa amin ng hari ang kaniyang kalooban tungkol sa bagay na ito."
  },
  {
    "i": 12153,
    "b": 14,
    "c": 1506,
    "r": 1506,
    "o": 1,
    "t": "Nang magkagayo'y si Dario, na hari ay gumawa ng pasiya, at ang pagsaliksik ay isinagawa sa bahay ng mga aklat, na kinalalagyan ng mga kayamanan sa Babilonia."
  },
  {
    "i": 12154,
    "b": 14,
    "c": 1506,
    "r": 1506,
    "o": 2,
    "t": "At nasumpungan sa Achmetta, sa bahay-hari na nasa lalawigan ng Media, ang isang ikid, at doo'y nasusulat ang ganito na pinakaalaala."
  },
  {
    "i": 12155,
    "b": 14,
    "c": 1506,
    "r": 1506,
    "o": 3,
    "t": "Nang unang taon ni Ciro na hari, si Ciro na hari ay gumawa ng pasiya: Tungkol sa bahay ng Dios sa Jerusalem, ipahintulot na matayo ang bahay, ang dako na kanilang pinaghahandugan ng mga hain, at ipahintulot na malagay na matibay ang mga tatagang-baon; ang taas niyao'y anim na pung siko, at ang luwang niyao'y anim na pung siko,"
  },
  {
    "i": 12156,
    "b": 14,
    "c": 1506,
    "r": 1506,
    "o": 4,
    "t": "Na may tatlong hanay na mga malaking bato, at isang hanay ng bagong kahoy: at ang magugugol ay ibigay na mula sa bahay ng hari:"
  },
  {
    "i": 12157,
    "b": 14,
    "c": 1506,
    "r": 1506,
    "o": 5,
    "t": "At ang ginto at pilak na mga sisidlan din naman ng bahay ng Dios na inilabas ni Nabucodonosor sa templo na nasa Jerusalem, at nangadala sa Babilonia, masauli, at ipasok uli sa templo na nasa Jerusalem, bawa't isa'y sa kanikaniyang dako, at iyong ipaglalagay sa bahay ng Dios."
  },
  {
    "i": 12158,
    "b": 14,
    "c": 1506,
    "r": 1506,
    "o": 6,
    "t": "Ngayon nga, Tatnai, na tagapamahala sa dako roon ng Ilog, Setharboznai, at ang inyong mga kasama na mga Apharsachita, na nasa dako roon ng Ilog, magsilayo kayo mula riyan:"
  },
  {
    "i": 12159,
    "b": 14,
    "c": 1506,
    "r": 1506,
    "o": 7,
    "t": "Pabayaan ninyo ang gawain sa bahay na ito ng Dios; ipahintulot ninyo na itayo ng tagapamahala ng mga Judio at ng mga matanda ng mga Judio ang bahay na ito ng Dios sa kaniyang dako."
  },
  {
    "i": 12160,
    "b": 14,
    "c": 1506,
    "r": 1506,
    "o": 8,
    "t": "Bukod dito'y gumagawa ako ng pasiya kung ano ang inyong gagawin sa mga matandang ito ng mga Judio sa pagtatayo ng bahay na ito ng Dios: na sa mga pag-aari ng hari, sa makatuwid baga'y sa buwis sa dako roon ng Ilog, ang mga magugugol ay ibigay ng buong sikap sa mga taong ito upang huwag mangagluwat."
  },
  {
    "i": 12161,
    "b": 14,
    "c": 1506,
    "r": 1506,
    "o": 9,
    "t": "At ang kanilang kakailanganin, mga guyang toro, at gayon din ang mga tupa, at mga kordero, na ukol sa mga handog na susunugin para sa Dios ng langit; trigo, asin, alak, at langis, ayon sa salita ng mga saserdote na nangasa Jerusalem, ibigay sa kanila araw-araw na walang pagsala."
  },
  {
    "i": 12162,
    "b": 14,
    "c": 1506,
    "r": 1506,
    "o": 10,
    "t": "Upang sila'y makapaghandog ng mga hain na pinaka masarap na amoy sa Dios ng langit, at idalangin ang buhay ng hari at ng kaniyang mga anak."
  },
  {
    "i": 12163,
    "b": 14,
    "c": 1506,
    "r": 1506,
    "o": 11,
    "t": "Ako nama'y gumawa ng pasiya, na sinomang bumago ng salitang ito, hugutan ng isang sikang ang kaniyang bahay at itaas siya, at mabitin doon; at ang kaniyang bahay ay maging tipunan ng dumi dahil dito:"
  },
  {
    "i": 12164,
    "b": 14,
    "c": 1506,
    "r": 1506,
    "o": 12,
    "t": "At lipulin ng Dios na nagpatahan ng kaniyang pangalan doon ang lahat ng mga hari at mga bayan, na maguunat ng kanilang kamay na baguhin, upang gibain ang bahay na ito ng Dios na nasa Jerusalem. Akong si Dario ang gumawa ng pasiya: isagawa ng buong sikap."
  },
  {
    "i": 12165,
    "b": 14,
    "c": 1506,
    "r": 1506,
    "o": 13,
    "t": "Nang magkagayo'y si Tatnai na tagapamahala sa dako roon ng Ilog, si Sethar-boznai, at ang kanilang mga kasama, dahil sa iniutos ni Dario na hari, ay gumawa ng buong sikap."
  },
  {
    "i": 12166,
    "b": 14,
    "c": 1506,
    "r": 1506,
    "o": 14,
    "t": "At ang mga matanda ng mga Judio ay nangagtayo at nangapasulong, ayon sa hula ni Haggeo na propeta at ni Zacarias na anak ni Iddo. At kanilang itinayo at niyari, ayon sa utos ng Dios ng Israel, at ayon sa pasiya ni Ciro at ni Dario, at ni Artajerjes na hari sa Persia."
  },
  {
    "i": 12167,
    "b": 14,
    "c": 1506,
    "r": 1506,
    "o": 15,
    "t": "At ang bahay na ito ay nayari nang ikatlong araw ng buwan ng Adar, nang ikaanim na taon ng paghahari ni Dario na hari."
  },
  {
    "i": 12168,
    "b": 14,
    "c": 1506,
    "r": 1506,
    "o": 16,
    "t": "At ang mga anak ni Israel, ang mga saserdote, at ang mga Levita, at ang mga nalabi sa mga anak sa pagkabihag, ay nangagdiwang ng pagtatalaga ng bahay na ito ng Dios na may kagalakan."
  },
  {
    "i": 12169,
    "b": 14,
    "c": 1506,
    "r": 1506,
    "o": 17,
    "t": "At sila'y nangaghandog sa pagtatalaga ng bahay na ito ng Dios ng isang daang baka, dalawang daang lalaking tupa, apat na raang kordero; at ang pinakahandog dahil sa kasalanan na ukol sa buong Israel, ay labing dalawang lalaking kambing, ayon sa bilang ng mga lipi ng Israel."
  },
  {
    "i": 12170,
    "b": 14,
    "c": 1506,
    "r": 1506,
    "o": 18,
    "t": "At kanilang inilagay ang mga saserdote sa kanilang mga bahagi, at ang mga Levita sa kanilang mga paghahalihalili, sa paglilingkod sa Dios na nasa Jerusalem; gaya ng nasusulat sa aklat ni Moises."
  },
  {
    "i": 12171,
    "b": 14,
    "c": 1506,
    "r": 1506,
    "o": 19,
    "t": "At ang mga anak sa pagkabihag ay nangagdiwang ng pascua nang ikalabing apat ng unang buwan."
  },
  {
    "i": 12172,
    "b": 14,
    "c": 1506,
    "r": 1506,
    "o": 20,
    "t": "Sapagka't ang mga saserdote at ang mga Levita ay nangagpakalinis na magkakasama; silang lahat ay malilinis: at kanilang pinatay ang kordero ng paskua na ukol sa lahat ng mga anak sa pagkabihag, at sa kanilang mga kapatid na mga saserdote, at sa kanilang sarili."
  },
  {
    "i": 12173,
    "b": 14,
    "c": 1506,
    "r": 1506,
    "o": 21,
    "t": "At ang mga anak ni Israel, na nangagbalik uli na mula sa pagkabihag, at yaong lahat na sa kanila'y nagsihiwalay sa karumihan ng mga bansa ng lupain, upang hanapin ang Panginoon, ang Dios ng Israel, ay nagsikain."
  },
  {
    "i": 12174,
    "b": 14,
    "c": 1506,
    "r": 1506,
    "o": 22,
    "t": "At nangagdiwang ng kapistahan ng tinapay na walang lebadura na pitong araw na may kagalakan: sapagka't pinapagkatuwa sila ng Panginoon at nanumbalik ang puso ng hari sa Asiria sa kanila, upang palakasin ang kanilang mga kamay sa gawain sa bahay ng Dios, ng Dios ng Israel."
  },
  {
    "i": 12175,
    "b": 14,
    "c": 1507,
    "r": 1507,
    "o": 1,
    "t": "Pagkatapos nga ng mga bagay na ito, sa paghahari ni Artajerjes na hari sa Persia, si Ezra na anak ni Seraias, na anak ni Azarias, na anak ni Hilcias,"
  },
  {
    "i": 12176,
    "b": 14,
    "c": 1507,
    "r": 1507,
    "o": 2,
    "t": "Na anak ni Sallum, na anak ni Sadoc, na anak ni Achitob,"
  },
  {
    "i": 12177,
    "b": 14,
    "c": 1507,
    "r": 1507,
    "o": 3,
    "t": "Na anak ni Amarias, na anak ni Azarias, na anak ni Meraioth,"
  },
  {
    "i": 12178,
    "b": 14,
    "c": 1507,
    "r": 1507,
    "o": 4,
    "t": "Na anak ni Zeraias, na anak ni Uzzi, na anak ni Bucci,"
  },
  {
    "i": 12179,
    "b": 14,
    "c": 1507,
    "r": 1507,
    "o": 5,
    "t": "Na anak ni Abisue, na anak ni Phinees, na anak ni Eleazar, na anak ni Aaron, na pangulong saserdote:"
  },
  {
    "i": 12180,
    "b": 14,
    "c": 1507,
    "r": 1507,
    "o": 6,
    "t": "Ang Ezra na ito ay yumaon mula sa Babilonia. At siya'y kalihim na bihasa sa kautusan ni Moises, na ibinigay ng Panginoon, ng Dios ng Israel: at tinulutan siya ng hari sa lahat niyang kahilingan, ayon sa kamay ng Panginoon niyang Dios na sumasa kaniya."
  },
  {
    "i": 12181,
    "b": 14,
    "c": 1507,
    "r": 1507,
    "o": 7,
    "t": "At nakiahon sa Jerusalem ang ilan sa mga anak ni Israel, at sa mga saserdote, at sa mga Levita, at sa mga mangaawit, at sa mga tagatanod-pinto, at sa mga Nethineo, sa ikapitong taon ni Artajerjes na hari."
  },
  {
    "i": 12182,
    "b": 14,
    "c": 1507,
    "r": 1507,
    "o": 8,
    "t": "At siya'y naparoon sa Jerusalem sa ikalimang buwan, na sa ikapitong taon ng hari."
  },
  {
    "i": 12183,
    "b": 14,
    "c": 1507,
    "r": 1507,
    "o": 9,
    "t": "Sapagka't sa unang araw ng unang buwan ay nagpasimula siyang umahon mula sa Babilonia, at sa unang araw ng ikalimang buwan ay dumating siya sa Jerusalem, ayon sa mabuting kamay ng kaniyang Dios na sumasa kaniya."
  },
  {
    "i": 12184,
    "b": 14,
    "c": 1507,
    "r": 1507,
    "o": 10,
    "t": "Sapagka't inilagak ni Ezra ang kaniyang puso na hanapin ang kautusan ng Panginoon, at upang gawin, at upang magturo sa Israel ng mga palatuntunan at mga kahatulan."
  },
  {
    "i": 12185,
    "b": 14,
    "c": 1507,
    "r": 1507,
    "o": 11,
    "t": "Ito nga ang salin ng sulat na ibinigay ng haring Artajerjes kay Ezra na saserdote, na kalihim, na kalihim sa mga salita ng mga utos ng Panginoon, at ng kaniyang mga palatuntunan sa Israel."
  },
  {
    "i": 12186,
    "b": 14,
    "c": 1507,
    "r": 1507,
    "o": 12,
    "t": "Si Artajerjes, na hari ng mga hari, kay Ezra na saserdote, na kalihim sa kautusan ng Dios ng langit, na sakdal at iba pa."
  },
  {
    "i": 12187,
    "b": 14,
    "c": 1507,
    "r": 1507,
    "o": 13,
    "t": "Ako'y gumagawa ng pasiya, na silang lahat na sa bayan ng Israel, at ang kanilang mga saserdote at ang mga Levita, sa aking kaharian, na nagakala ng kanilang sariling kusang kalooban na nagsiparoon sa Jerusalem, ay magsisama sa iyo."
  },
  {
    "i": 12188,
    "b": 14,
    "c": 1507,
    "r": 1507,
    "o": 14,
    "t": "Yamang ikaw ay sinugo sa ganang hari at ng kaniyang pitong kasangguni, upang magusisa tungkol sa Juda at Jerusalem, ayon sa kautusan ng iyong Dios na nasa iyong kamay;"
  },
  {
    "i": 12189,
    "b": 14,
    "c": 1507,
    "r": 1507,
    "o": 15,
    "t": "At dalhin ang pilak at ginto na inihandog na kusa ng hari at ng kaniyang mga kasangguni sa Dios ng Israel, na ang tahanan ay nasa Jerusalem."
  },
  {
    "i": 12190,
    "b": 14,
    "c": 1507,
    "r": 1507,
    "o": 16,
    "t": "At ang lahat na pilak at ginto na iyong masusumpungan sa buong lalawigan ng Babilonia, pati ng kusang handog ng bayan, at ng mga saserdote, na mga naghahandog na kusa sa bahay ng kanilang Dios na nasa Jerusalem;"
  },
  {
    "i": 12191,
    "b": 14,
    "c": 1507,
    "r": 1507,
    "o": 17,
    "t": "Kaya't ibibili mo ng buong sikap ang salaping ito ng mga toro, mga lalaking tupa, mga kordero, pati ng mga handog na harina at ng mga handog na inumin ng mga yaon, at iyong ihahandog sa ibabaw ng dambana ng bahay ng inyong Dios na nasa Jerusalem."
  },
  {
    "i": 12192,
    "b": 14,
    "c": 1507,
    "r": 1507,
    "o": 18,
    "t": "At anomang akalain mong mabuti at ng iyong mga kapatid na gawin sa labis sa pilak at ginto, gawin ninyo ayon sa kalooban ng inyong Dios."
  },
  {
    "i": 12193,
    "b": 14,
    "c": 1507,
    "r": 1507,
    "o": 19,
    "t": "At ang mga sisidlang nabigay sa iyo na ukol sa paglilingkod sa bahay ng iyong Dios, ibigay mo sa harap ng Dios sa Jerusalem."
  },
  {
    "i": 12194,
    "b": 14,
    "c": 1507,
    "r": 1507,
    "o": 20,
    "t": "At anomang kakailanganin pa sa bahay ng iyong Dios, na ipagkakailangan mong ibigay, ibigay mo na mula sa bahay ng kayamanan ng hari."
  },
  {
    "i": 12195,
    "b": 14,
    "c": 1507,
    "r": 1507,
    "o": 21,
    "t": "At ako, akong si Artajerjes na hari, nagpasiya sa lahat na mga tagaingat-yaman na nasa dako roon ng Ilog, na anomang hingin sa inyo ni Ezra na saserdote, na kalihim sa kautusan ng Dios ng langit, ibigay ng buong sikap,"
  },
  {
    "i": 12196,
    "b": 14,
    "c": 1507,
    "r": 1507,
    "o": 22,
    "t": "Hanggang isang daang talentong pilak, at hanggang isang daang takal ng trigo, at isang daang bath ng alak at isang daang bath ng langis, at asin na walang tasa."
  },
  {
    "i": 12197,
    "b": 14,
    "c": 1507,
    "r": 1507,
    "o": 23,
    "t": "Anomang iniutos ng Dios ng langit, gawing lubos sa bahay ng Dios ng langit; sapagka't bakit magkakaroon ng poot ng Dios laban sa kaharian ng hari at ng kaniyang mga anak?"
  },
  {
    "i": 12198,
    "b": 14,
    "c": 1507,
    "r": 1507,
    "o": 24,
    "t": "Pinatototohanan din naman namin sa inyo, na tungkol sa sinoman sa mga saserdote at mga Levita, mga mangaawit, mga tagatanod-pinto, mga Nethineo, o mga lingkod sa bahay na ito ng Dios, ay hindi marapat na lapatan sila ng buwis, kabayaran, o upa."
  },
  {
    "i": 12199,
    "b": 14,
    "c": 1507,
    "r": 1507,
    "o": 25,
    "t": "At ikaw, Ezra, ayon sa karunungan ng iyong Dios na nasa iyong kamay, maghalal ka ng mga magistrado, at mga hukom, na makakahatol sa buong bayan na nasa dako roon ng Ilog, niyaong lahat na nakatatalos ng mga kautusan ng iyong Dios; at turuan ninyo yaong hindi nakakaalam."
  }
]
