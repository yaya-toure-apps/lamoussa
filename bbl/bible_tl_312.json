[
  {
    "i": 31200,
    "b": 49,
    "c": 5120,
    "r": 5120,
    "o": 24,
    "t": "Nguni't si Tomas, isa sa labingdalawa, na tinatawag na Didimo, ay wala sa kanila nang dumating si Jesus."
  },
  {
    "i": 31201,
    "b": 49,
    "c": 5120,
    "r": 5120,
    "o": 25,
    "t": "Sinabi nga sa kaniya ng ibang mga alagad, Nakita namin ang Panginoon. Nguni't sinabi niya sa kanila, Malibang aking makita sa kaniyang mga kamay ang butas ng mga pako, at maisuot ko ang aking daliri sa butas ng mga pako, at maisuot ko ang aking kamay sa kaniyang tagiliran, ay hindi ako sasampalataya."
  },
  {
    "i": 31202,
    "b": 49,
    "c": 5120,
    "r": 5120,
    "o": 26,
    "t": "At pagkaraan ng walong araw ay muling nasa loob ng bahay ang kaniyang mga alagad, at kasama nila si Tomas. Dumating si Jesus, nang nangapipinid ang mga pinto, at tumayo sa gitna, at sinabi, Kapayapaan ang sumainyo."
  },
  {
    "i": 31203,
    "b": 49,
    "c": 5120,
    "r": 5120,
    "o": 27,
    "t": "Nang magkagayo'y sinabi niya kay Tomas, idaiti mo rito ang iyong daliri, at tingnan mo ang aking mga kamay; at idaiti mo rito ang iyong kamay, at isuot mo siya sa aking tagiliran: at huwag kang di mapanampalatayahin, kundi mapanampalatayahin."
  },
  {
    "i": 31204,
    "b": 49,
    "c": 5120,
    "r": 5120,
    "o": 28,
    "t": "Sumagot si Tomas, at sa kaniya'y sinabi, Panginoon ko at Dios ko."
  },
  {
    "i": 31205,
    "b": 49,
    "c": 5120,
    "r": 5120,
    "o": 29,
    "t": "Sinabi sa kaniya ni Jesus, Sapagka't ako'y nakita mo ay sumampalataya ka: mapapalad yaong hindi nangakakita, at gayon ma'y nagsisampalataya."
  },
  {
    "i": 31206,
    "b": 49,
    "c": 5120,
    "r": 5120,
    "o": 30,
    "t": "Gumawa rin nga si Jesus ng iba't ibang maraming tanda sa harap ng kaniyang mga alagad, na hindi nangasusulat sa aklat na ito:"
  },
  {
    "i": 31207,
    "b": 49,
    "c": 5120,
    "r": 5120,
    "o": 31,
    "t": "Nguni't ang mga ito ay nangasulat, upang kayo'y magsisampalataya na si Jesus ay ang Cristo, ang Anak ng Dios; at sa inyong pagsampalataya ay magkaroon kayo ng buhay sa kaniyang pangalan."
  },
  {
    "i": 31208,
    "b": 49,
    "c": 5121,
    "r": 5121,
    "o": 1,
    "t": "Pagkatapos ng mga bagay na ito ay napakitang muli si Jesus sa mga alagad sa tabi ng dagat ng Tiberias; at siya'y napakita sa ganitong paraan."
  },
  {
    "i": 31209,
    "b": 49,
    "c": 5121,
    "r": 5121,
    "o": 2,
    "t": "Samasama nga si Simon Pedro, at si Tomas na tinatawag na Didimo, at si Natanael na taga Cana ng Galilea, at ang mga anak ni Zebedeo, at dalawa pa sa kaniyang mga alagad."
  },
  {
    "i": 31210,
    "b": 49,
    "c": 5121,
    "r": 5121,
    "o": 3,
    "t": "Sinabi sa kanila ni Simon Pedro, Mangingisda ako. Sinabi nila sa kaniya, Kami man ay magsisisama sa iyo. Sila'y nagsiyaon, at nagsilulan sa daong; at nang gabing yaon ay wala silang nahuling anoman."
  },
  {
    "i": 31211,
    "b": 49,
    "c": 5121,
    "r": 5121,
    "o": 4,
    "t": "Nguni't nang nagbubukang liwayway na, si Jesus ay tumayo sa baybayin: gayon ma'y hindi napagalaman ng mga alagad na yaon ay si Jesus."
  },
  {
    "i": 31212,
    "b": 49,
    "c": 5121,
    "r": 5121,
    "o": 5,
    "t": "Sa kanila nga'y sinabi ni Jesus, Mga anak, mayroon baga kayong anomang makakain? Nagsisagot sila sa kaniya, Wala."
  },
  {
    "i": 31213,
    "b": 49,
    "c": 5121,
    "r": 5121,
    "o": 6,
    "t": "At kaniyang sinabi sa kanila, Ihulog ninyo ang lambat sa dakong kanan ng daong, at makakasumpong kayo. Inihulog nga nila, at hindi na nila mahila dahil sa karamihan ng mga isda."
  },
  {
    "i": 31214,
    "b": 49,
    "c": 5121,
    "r": 5121,
    "o": 7,
    "t": "Yaong alagad nga na iniibig ni Jesus ay nagsabi kay Pedro, Ang Panginoon nga. Kaya't pagkarinig nga ni Simon Pedro na yao'y ang Panginoon, ay nagbigkis siya ng kaniyang tunika (sapagka't siya'y hubo't hubad), at tumalon sa dagat."
  },
  {
    "i": 31215,
    "b": 49,
    "c": 5121,
    "r": 5121,
    "o": 8,
    "t": "Datapuwa't ang ibang mga alagad ay nagsilapit sa maliit na daong (sapagka't sila'y hindi lubhang malayo sa lupa, kundi may mga dalawangdaang siko), na hinihila ang lambat na puno ng mga isda."
  },
  {
    "i": 31216,
    "b": 49,
    "c": 5121,
    "r": 5121,
    "o": 9,
    "t": "Kaya't nang sila'y magsilunsad sa lupa, ay nakakita sila doon ng mga bagang uling, at isda ang nakalagay sa ibabaw, at tinapay."
  },
  {
    "i": 31217,
    "b": 49,
    "c": 5121,
    "r": 5121,
    "o": 10,
    "t": "Sinabi sa kanila ni Jesus, Mangagdala kayo rito ng mga isdang inyong nangahuli ngayon."
  },
  {
    "i": 31218,
    "b": 49,
    "c": 5121,
    "r": 5121,
    "o": 11,
    "t": "Umahon nga si Simon Pedro, at hinila ang lambat sa lupa, puno ng malalaking isda, na isang daan at limangpu at tatlo, at sa ganoong karami ay hindi napunit ang lambat."
  },
  {
    "i": 31219,
    "b": 49,
    "c": 5121,
    "r": 5121,
    "o": 12,
    "t": "Sinabi sa kanila ni Jesus, Magsiparito kayo at mangagpawing gutom. At sinoman sa mga alagad ay hindi nangahas na siya'y tanungin, Sino ka? sa pagkaalam na yaon ang Panginoon."
  },
  {
    "i": 31220,
    "b": 49,
    "c": 5121,
    "r": 5121,
    "o": 13,
    "t": "Lumapit si Jesus, at dinampot ang tinapay, at sa kanila'y ibinigay, at gayon din ang isda."
  },
  {
    "i": 31221,
    "b": 49,
    "c": 5121,
    "r": 5121,
    "o": 14,
    "t": "Ito'y ang ikatlong pagpapakita ni Jesus sa mga alagad, pagkatapos na siya'y magbangon sa mga patay."
  },
  {
    "i": 31222,
    "b": 49,
    "c": 5121,
    "r": 5121,
    "o": 15,
    "t": "Kaya't nang mangakapagpawing gutom sila, ay sinabi ni Jesus kay Simon Pedro, Simon, anak ni Juan, iniibig mo baga ako ng higit kay sa mga ito? Sinabi niya sa kaniya, Oo, Panginoon; nalalaman mo na kita'y iniibig. Sinabi niya sa kaniya, Pakanin mo ang aking mga kordero."
  },
  {
    "i": 31223,
    "b": 49,
    "c": 5121,
    "r": 5121,
    "o": 16,
    "t": "Sinabi niya sa kaniyang muli sa ikalawa, Simon anak ni Juan, Iniibig mo baga ako? Sinabi niya sa kaniya, Oo, Panginoon; nalalaman mo na kita'y iniibig. Sinabi niya sa kaniya, Alagaan mo ang aking mga tupa."
  },
  {
    "i": 31224,
    "b": 49,
    "c": 5121,
    "r": 5121,
    "o": 17,
    "t": "Sinabi niya sa kaniya sa ikatlo, Simon, anak ni Juan, Iniibig mo baga ako? Nalumbay si Pedro sapagka't sa kaniya'y sinabing makaitlo, Iniibig mo baga ako? At sinabi niya sa kaniya, Panginoon, nalalaman mo ang lahat ng mga bagay; nalalaman mo na kita'y iniibig. Sinabi sa kaniya ni Jesus, Pakanin mo ang aking mga tupa."
  },
  {
    "i": 31225,
    "b": 49,
    "c": 5121,
    "r": 5121,
    "o": 18,
    "t": "Katotohanan, katotohanang sinasabi ko sa iyo, Nang ikaw ay bata pa, ikaw ay nagbibihis, at ikaw ay lumalakad kung saan mo ibig; nguni't pagtanda mo'y iuunat mo ang iyong mga kamay, at bibigkisan ka ng iba, at dadalhin ka kung saan hindi mo ibig."
  },
  {
    "i": 31226,
    "b": 49,
    "c": 5121,
    "r": 5121,
    "o": 19,
    "t": "Ito nga'y sinalita niya, na ipinaalam kung sa anong kamatayan ang iluluwalhati niya sa Dios. At pagkasalita niya nito, ay sinabi niya sa kaniya, Sumunod ka sa akin."
  },
  {
    "i": 31227,
    "b": 49,
    "c": 5121,
    "r": 5121,
    "o": 20,
    "t": "Si Pedro, paglingon, ay nakita yaong alagad na iniibig ni Jesus na sumusunod; na siya ring humilig sa kaniyang dibdib sa paghapon, at nagsabi, Panginoon, sino ang sa iyo'y magkakanulo?"
  },
  {
    "i": 31228,
    "b": 49,
    "c": 5121,
    "r": 5121,
    "o": 21,
    "t": "Pagkakita nga ni Pedro sa kaniya ay nagsabi kay Jesus, Panginoon, at ano ang gagawin ng taong ito?"
  },
  {
    "i": 31229,
    "b": 49,
    "c": 5121,
    "r": 5121,
    "o": 22,
    "t": "Sinabi sa kaniya ni Jesus, Kung ibig kong siya'y manatili hanggang sa ako'y pumarito, ay ano nga sa iyo? sumunod ka sa akin."
  },
  {
    "i": 31230,
    "b": 49,
    "c": 5121,
    "r": 5121,
    "o": 23,
    "t": "Kumalat nga ang sabing ito sa gitna ng mga kapatid, na ang alagad na yaon ay hindi mamamatay: gayon ma'y hindi sinabi ni Jesus, sa kaniya na hindi siya mamamatay; kundi, Kung ibig kong siya'y manatili hanggang sa ako'y pumarito, ay ano nga sa iyo?"
  },
  {
    "i": 31231,
    "b": 49,
    "c": 5121,
    "r": 5121,
    "o": 24,
    "t": "Ito ang alagad na nagpapatotoo sa mga bagay na ito, at sumulat ng mga bagay na ito; at nalalaman namin na ang kaniyang patotoo ay totoo."
  },
  {
    "i": 31232,
    "b": 49,
    "c": 5121,
    "r": 5121,
    "o": 25,
    "t": "At mayroon ding iba't ibang mga bagay na ginawa si Jesus, na kung susulating isa-isa, ay inaakala ko na kahit sa sanglibutan ay hindi magkakasiya ang mga aklat na susulatin."
  },
  {
    "i": 31233,
    "b": 50,
    "c": 5201,
    "r": 5201,
    "o": 1,
    "t": "Ang unang kasaysayan na ginawa ko, Oh Teofilo, ay tungkol sa lahat na pinasimulang ginawa at itinuro ni Jesus,"
  },
  {
    "i": 31234,
    "b": 50,
    "c": 5201,
    "r": 5201,
    "o": 2,
    "t": "Hanggang sa araw na tanggapin siya sa kaitaasan, pagkatapos na makapagbigay siya ng mga utos sa pamamagitan ng Espiritu Santo, sa mga apostol na kaniyang hinirang;"
  },
  {
    "i": 31235,
    "b": 50,
    "c": 5201,
    "r": 5201,
    "o": 3,
    "t": "Na sa kanila nama'y napakita rin siyang buhay, sa pamamagitan ng maraming mga katunayan, pagkatapos na siya'y makapaghirap, na napakikita sa kanila sa loob ng apat na pung araw, at nagpahayag ng mga bagay tungkol sa kaharian ng Dios:"
  },
  {
    "i": 31236,
    "b": 50,
    "c": 5201,
    "r": 5201,
    "o": 4,
    "t": "At, palibhasa'y nakikipagpulong sa kanila, ay ipinagutos niya sa kanila na huwag silang magsialis sa Jerusalem, kundi hintayin ang pangako ng Ama, na sinabi niyang narinig ninyo sa akin:"
  },
  {
    "i": 31237,
    "b": 50,
    "c": 5201,
    "r": 5201,
    "o": 5,
    "t": "Sapagka't tunay na si Juan ay nagbautismo ng tubig; datapuwa't kayo'y babautismuhan sa Espiritu Santo na di na malalaunan pa."
  },
  {
    "i": 31238,
    "b": 50,
    "c": 5201,
    "r": 5201,
    "o": 6,
    "t": "Tinanong nga siya nila nang sila'y nangagkakatipon, na nangagsasabi, Panginoon, isasauli mo baga ang kaharian sa Israel sa panahong ito?"
  },
  {
    "i": 31239,
    "b": 50,
    "c": 5201,
    "r": 5201,
    "o": 7,
    "t": "At sinabi niya sa kanila, Hindi ukol sa inyo ang pagkaalam ng mga panahon o ng mga bahagi ng panahon, na itinakda ng Ama sa kaniyang sariling kapamahalaan."
  },
  {
    "i": 31240,
    "b": 50,
    "c": 5201,
    "r": 5201,
    "o": 8,
    "t": "Datapuwa't tatanggapin ninyo ang kapangyarihan, pagdating sa inyo ng Espiritu Santo: at kayo'y magiging mga saksi ko sa Jerusalem, at sa buong Judea at Samaria, at hanggang sa kahulihulihang hangganan ng lupa."
  },
  {
    "i": 31241,
    "b": 50,
    "c": 5201,
    "r": 5201,
    "o": 9,
    "t": "At pagkasabi niya ng mga bagay na ito, nang siya'y tinitingnan nila, ay dinala siya sa itaas; at siya'y tinanggap ng isang alapaap at ikinubli sa kanilang mga paningin."
  },
  {
    "i": 31242,
    "b": 50,
    "c": 5201,
    "r": 5201,
    "o": 10,
    "t": "At samantalang tinititigan nila ang langit habang siya'y lumalayo, narito may dalawang lalaking nangakatayo sa tabi nila na may puting damit;"
  },
  {
    "i": 31243,
    "b": 50,
    "c": 5201,
    "r": 5201,
    "o": 11,
    "t": "Na nangagsabi naman, Kayong mga lalaking taga Galilea, bakit kayo'y nangakatayong tumitingin sa langit? itong si Jesus, na tinanggap sa langit mula sa inyo, ay paparitong gaya rin ng inyong nakitang pagparoon niya sa langit."
  },
  {
    "i": 31244,
    "b": 50,
    "c": 5201,
    "r": 5201,
    "o": 12,
    "t": "Nang magkagayon ay nangagbalik sila sa Jerusalem buhat sa tinatawag na bundok ng mga Olivo, na malapit sa Jerusalem, na isang araw ng sabbath lakarin."
  },
  {
    "i": 31245,
    "b": 50,
    "c": 5201,
    "r": 5201,
    "o": 13,
    "t": "At nang sila'y magsipasok sa bayan, ay nagsiakyat sila sa silid sa itaas, na kinatitirahan nila; ni Pedro at ni Juan at ni Santiago at ni Andres, ni Felipe at ni Tomas, ni Bartolome at ni Mateo, ni Santiago na anak ni Alfeo, at ni Simong Masikap, at ni Judas na anak ni Santiago."
  },
  {
    "i": 31246,
    "b": 50,
    "c": 5201,
    "r": 5201,
    "o": 14,
    "t": "Ang lahat ng mga ito'y nagsisipanatiling matibay na nangagkakaisa sa pananalangin na kasama ang mga babae, at si Maria na ina ni Jesus, at pati ng mga kapatid niya."
  },
  {
    "i": 31247,
    "b": 50,
    "c": 5201,
    "r": 5201,
    "o": 15,
    "t": "At nang mga araw na ito'y nagtindig si Pedro sa gitna ng mga kapatid, at nagsabi (at nangagkakatipon ang karamihang mga tao, na may isang daa't dalawangpu),"
  },
  {
    "i": 31248,
    "b": 50,
    "c": 5201,
    "r": 5201,
    "o": 16,
    "t": "Mga kapatid, kinakailangang matupad ang kasulatan, na nang una ay sinalita ng Espiritu Santo, sa pamamagitan ng bibig ni David tungkol kay Judas, na siyang pumatnugot sa nagsihuli kay Jesus."
  },
  {
    "i": 31249,
    "b": 50,
    "c": 5201,
    "r": 5201,
    "o": 17,
    "t": "Sapagka't siya'y ibinilang sa atin, at siya'y tumanggap ng kaniyang bahagi sa ministeriong ito."
  },
  {
    "i": 31250,
    "b": 50,
    "c": 5201,
    "r": 5201,
    "o": 18,
    "t": "Kumuha nga ang taong ito ng isang parang sa pamamagitan ng ganti sa kaniyang katampalasanan; at sa pagpapatihulog ng patiwarik, ay pumutok siya sa gitna, at sumambulat ang lahat ng mga laman ng kaniyang tiyan."
  },
  {
    "i": 31251,
    "b": 50,
    "c": 5201,
    "r": 5201,
    "o": 19,
    "t": "At ito'y nahayag sa lahat ng mga nagsisitahan sa Jerusalem; ano pa't tinawag ang parang na yaon sa kanilang wika na Aceldama, sa makatuwid baga'y, Ang parang ng Dugo.)"
  },
  {
    "i": 31252,
    "b": 50,
    "c": 5201,
    "r": 5201,
    "o": 20,
    "t": "Sapagka't nasusulat sa aklat ng Mga Awit, Bayaang mawalan nawa ng tao ang kaniyang tahanan, At huwag bayaang manahan doon ang sinoman; at, Bayaang kunin ng iba ang kaniyang katungkulan."
  },
  {
    "i": 31253,
    "b": 50,
    "c": 5201,
    "r": 5201,
    "o": 21,
    "t": "Sa mga taong ito nga na nangakisama sa atin sa buong panahon na ang Panginoong si Jesus ay pumapasok at lumalabas sa atin,"
  },
  {
    "i": 31254,
    "b": 50,
    "c": 5201,
    "r": 5201,
    "o": 22,
    "t": "Magmula sa pagbautismo ni Juan, hanggang sa araw na siya'y tanggapin sa itaas mula sa atin, ay nararapat na ang isa sa mga ito'y maging saksi na kasama natin sa kaniyang pagkabuhay na maguli."
  },
  {
    "i": 31255,
    "b": 50,
    "c": 5201,
    "r": 5201,
    "o": 23,
    "t": "At kanilang ibinukod ang dalawa, si Jose na tinatawag na Barsabas, na pinamagatang Justo, at si Matias."
  },
  {
    "i": 31256,
    "b": 50,
    "c": 5201,
    "r": 5201,
    "o": 24,
    "t": "At sila'y nagsipanalangin, at nagsipagsabi, Ikaw, Panginoon, na nakatataho ng mga puso ng lahat ng mga tao, ay ipakilala mo kung alin sa dalawang ito ang iyong hinirang,"
  },
  {
    "i": 31257,
    "b": 50,
    "c": 5201,
    "r": 5201,
    "o": 25,
    "t": "Upang tanggapin ang katungkulan sa ministeriong ito at pagkaapostol na kinahulugan ni Judas, upang siya'y makaparoon sa kaniyang sariling kalalagyan."
  },
  {
    "i": 31258,
    "b": 50,
    "c": 5201,
    "r": 5201,
    "o": 26,
    "t": "At sila'y pinagsapalaran nila; at nagkapalad si Matias; at siya'y ibinilang sa labingisang apostol."
  },
  {
    "i": 31259,
    "b": 50,
    "c": 5202,
    "r": 5202,
    "o": 1,
    "t": "At nang dumating nga ang araw ng Pentecostes, silang lahat ay nangagkakatipon sa isang dako."
  },
  {
    "i": 31260,
    "b": 50,
    "c": 5202,
    "r": 5202,
    "o": 2,
    "t": "At biglang dumating mula sa langit ang isang ugong na gaya ng sa isang humahagibis na hanging malakas, at pinuno ang buong bahay na kanilang kinauupuan."
  },
  {
    "i": 31261,
    "b": 50,
    "c": 5202,
    "r": 5202,
    "o": 3,
    "t": "At sa kanila'y may napakitang mga dilang kawangis ng apoy, na nagkabahabahagi; at dumapo sa bawa't isa sa kanila."
  },
  {
    "i": 31262,
    "b": 50,
    "c": 5202,
    "r": 5202,
    "o": 4,
    "t": "At silang lahat ay nangapuspos ng Espiritu Santo, at nangagpasimulang magsalita ng iba't ibang wika, ayon sa ipinagkakaloob ng Espiritu na kanilang salitain."
  },
  {
    "i": 31263,
    "b": 50,
    "c": 5202,
    "r": 5202,
    "o": 5,
    "t": "May mga nagsisitahan nga sa Jerusalem na mga Judio, mga lalaking religioso, na buhat sa bawa't bansa sa ilalim ng langit."
  },
  {
    "i": 31264,
    "b": 50,
    "c": 5202,
    "r": 5202,
    "o": 6,
    "t": "At nang marinig ang ugong na ito, ay nangagkatipon ang karamihan, at nangamaang, sapagka't sa kanila'y narinig ng bawa't isa na sinasalita ang kaniyang sariling wika."
  },
  {
    "i": 31265,
    "b": 50,
    "c": 5202,
    "r": 5202,
    "o": 7,
    "t": "At silang lahat ay nangagtaka at nagsipanggilalas, na nangagsasabi, Narito, hindi baga mga Galileong lahat ang mga nagsisipagsalitang ito?"
  },
  {
    "i": 31266,
    "b": 50,
    "c": 5202,
    "r": 5202,
    "o": 8,
    "t": "At bakit nga naririnig ng bawa't isa sa atin, ang ating sariling wikang kinamulatan?"
  },
  {
    "i": 31267,
    "b": 50,
    "c": 5202,
    "r": 5202,
    "o": 9,
    "t": "Tayong mga Parto, at mga Medo, at mga Elamita, at ang nangananahan sa Mesapotamia, sa Judea, at sa Capadocia, sa Ponto at sa Asia,"
  },
  {
    "i": 31268,
    "b": 50,
    "c": 5202,
    "r": 5202,
    "o": 10,
    "t": "Sa Frigia at Pamfilia, sa Egipto at sa mga sakop ng Libia na karatig ng Cirene at mga nakikipamayang galing sa Roma, mga Judio, at gayon din ang mga naging Judio,"
  },
  {
    "i": 31269,
    "b": 50,
    "c": 5202,
    "r": 5202,
    "o": 11,
    "t": "Mga Cretense at mga Arabe, ay nangaririnig nating nagsisipagsalita sila sa ating mga wika ng mga makapangyarihang gawa ng Dios."
  },
  {
    "i": 31270,
    "b": 50,
    "c": 5202,
    "r": 5202,
    "o": 12,
    "t": "At silang lahat ay nangagtaka at nangalito, na sinasabi ng isa sa isa, Anong kahulugan nito?"
  },
  {
    "i": 31271,
    "b": 50,
    "c": 5202,
    "r": 5202,
    "o": 13,
    "t": "Datapuwa't ang mga iba'y nanganglilibak na nangagsabi, Sila'y puno ng bagong alak."
  },
  {
    "i": 31272,
    "b": 50,
    "c": 5202,
    "r": 5202,
    "o": 14,
    "t": "Datapuwa't pagtindig ni Pedro na kasama ang labingisa, ay itinaas ang kaniyang tinig, at sa kanila'y nagsaysay, na sinasabing, Kayong mga lalaking taga Judea, at kayong lahat na nangananahan sa Jerusalem, mangaalaman nawa ninyong lahat ito, at inyong pakinggan ang aking mga salita."
  },
  {
    "i": 31273,
    "b": 50,
    "c": 5202,
    "r": 5202,
    "o": 15,
    "t": "Sapagka't ang mga ito'y hindi mga lasing, na gaya ng inyong inaakala; yamang ngayo'y oras na ikatlo lamang ng araw;"
  },
  {
    "i": 31274,
    "b": 50,
    "c": 5202,
    "r": 5202,
    "o": 16,
    "t": "Datapuwa't ito'y yaong sinalita na sa pamamagitan ng propeta Joel:"
  },
  {
    "i": 31275,
    "b": 50,
    "c": 5202,
    "r": 5202,
    "o": 17,
    "t": "At mangyayari sa mga huling araw, sabi ng Dios, Na ibubuhos ko ang aking Espiritu sa lahat ng laman: At ang inyong mga anak na lalake at babae ay manganghuhula, At ang inyong mga binata ay mangakakakita ng mga pangitain, Ang inyong mga matatanda ay magsisipanaginip ng mga panaginip:"
  },
  {
    "i": 31276,
    "b": 50,
    "c": 5202,
    "r": 5202,
    "o": 18,
    "t": "Oo't sa aking mga lingkod na lalake at sa aking mga lingkod na babae, sa mga araw na yaon Ibubuhos ko ang aking Espiritu; at magsisipanghula sila."
  },
  {
    "i": 31277,
    "b": 50,
    "c": 5202,
    "r": 5202,
    "o": 19,
    "t": "At magpapakita ako ng mga kababalaghan sa langit sa itaas, At mga tanda sa lupa sa ibaba, Dugo, at apoy, at singaw ng usok:"
  },
  {
    "i": 31278,
    "b": 50,
    "c": 5202,
    "r": 5202,
    "o": 20,
    "t": "Ang araw ay magiging kadiliman, At ang buwan ay dugo, Bago dumating ang araw ng Panginoon, Yaong araw na dakila at tangi:"
  },
  {
    "i": 31279,
    "b": 50,
    "c": 5202,
    "r": 5202,
    "o": 21,
    "t": "At mangyayari na ang sinomang tumawag sa pangalan ng Panginoon, ay maliligtas."
  },
  {
    "i": 31280,
    "b": 50,
    "c": 5202,
    "r": 5202,
    "o": 22,
    "t": "Kayong mga lalaking taga Israel, pakinggan ninyo ang mga salitang ito: Si Jesus na taga Nazaret, lalaking pinatunayan ng Dios sa inyo sa pamamagitan ng mga gawang makapangyarihan at mga kababalaghan at mga tanda na ginawa ng Dios sa pamamagitan niya sa gitna ninyo, gaya rin ng nalalaman ninyo;"
  },
  {
    "i": 31281,
    "b": 50,
    "c": 5202,
    "r": 5202,
    "o": 23,
    "t": "Siya, na ibinigay sa takdang pasiya at paunang kaalaman ng Dios, kayo sa pamamagitan ng mga kamay ng mga tampalasan ay inyong ipinako sa krus at pinatay:"
  },
  {
    "i": 31282,
    "b": 50,
    "c": 5202,
    "r": 5202,
    "o": 24,
    "t": "Na siya'y binuhay na maguli ng Dios, pagkaalis sa mga hirap ng kamatayan: sapagka't hindi maaari na siya'y mapigilan nito."
  },
  {
    "i": 31283,
    "b": 50,
    "c": 5202,
    "r": 5202,
    "o": 25,
    "t": "Sapagka't sinasabi ni David tungkol sa kaniya, Nakita kong lagi ang Panginoon sa aking harapan; Sapagka't siya'y nasa aking kanang kamay, upang huwag akong makilos:"
  },
  {
    "i": 31284,
    "b": 50,
    "c": 5202,
    "r": 5202,
    "o": 26,
    "t": "Dahil dito'y nagalak ang aking puso, at natuwa ang aking dila; Pati naman ang aking laman ay mananahan sa pagasa:"
  },
  {
    "i": 31285,
    "b": 50,
    "c": 5202,
    "r": 5202,
    "o": 27,
    "t": "Sapagka't hindi mo iiwan ang kaluluwa ko sa Hades, Ni titiisin man na ang iyong Banal ay makakita ng kabulukan."
  },
  {
    "i": 31286,
    "b": 50,
    "c": 5202,
    "r": 5202,
    "o": 28,
    "t": "Ipinakilala mo sa akin ang mga daan ng buhay; Pupuspusin mo ako ng kagalakan sa harap ng iyong mukha."
  },
  {
    "i": 31287,
    "b": 50,
    "c": 5202,
    "r": 5202,
    "o": 29,
    "t": "Mga kapatid, malayang masasabi ko sa inyo ang tungkol sa patriarkang si David, na siya'y namatay at inilibing, at nasa atin ang kaniyang libingan hanggang sa araw na ito."
  },
  {
    "i": 31288,
    "b": 50,
    "c": 5202,
    "r": 5202,
    "o": 30,
    "t": "Palibhasa nga'y isang propeta, at sa pagkaalam na may panunumpang isinumpa ng Dios sa kaniya, na sa bunga ng kaniyang baywang ay iluluklok niya ang isa sa kaniyang luklukan;"
  },
  {
    "i": 31289,
    "b": 50,
    "c": 5202,
    "r": 5202,
    "o": 31,
    "t": "Palibhasa'y nakikita na niya ito, ay nagsalita tungkol sa pagkabuhay na maguli ng Cristo, na siya'y hindi pinabayaan sa Hades, ni ang kaniya mang katawan ay hindi nakakita ng kabulukan."
  },
  {
    "i": 31290,
    "b": 50,
    "c": 5202,
    "r": 5202,
    "o": 32,
    "t": "Ang Jesus na ito'y binuhay na maguli ng Dios, at tungkol dito'y mga saksi kaming lahat."
  },
  {
    "i": 31291,
    "b": 50,
    "c": 5202,
    "r": 5202,
    "o": 33,
    "t": "Palibhasa nga'y pinarangal ng kanang kamay ng Dios, at tinanggap na sa Ama ang pangako ng Espiritu Santo, ay ibinuhos niya ito, na inyong nakikita at naririnig."
  },
  {
    "i": 31292,
    "b": 50,
    "c": 5202,
    "r": 5202,
    "o": 34,
    "t": "Sapagka't hindi umakyat si David sa mga langit; datapuwa't siya rin ang nagsabi, Sinabi ng Panginoon sa aking Panginoon; Maupo ka sa kanan ko,"
  },
  {
    "i": 31293,
    "b": 50,
    "c": 5202,
    "r": 5202,
    "o": 35,
    "t": "Hanggang sa gawin ko ang mga kaaway mo na tuntungan ng iyong mga paa."
  },
  {
    "i": 31294,
    "b": 50,
    "c": 5202,
    "r": 5202,
    "o": 36,
    "t": "Pakatalastasin nga ng buong angkan ni Israel, na ginawa ng Dios na Panginoon at Cristo itong si Jesus na inyong ipinako sa krus."
  },
  {
    "i": 31295,
    "b": 50,
    "c": 5202,
    "r": 5202,
    "o": 37,
    "t": "Nang marinig nga nila ito, ay nangasaktan ang kanilang puso, at sinabi kay Pedro at sa ibang mga apostol, Mga kapatid, anong gagawin namin?"
  },
  {
    "i": 31296,
    "b": 50,
    "c": 5202,
    "r": 5202,
    "o": 38,
    "t": "At sinabi sa kanila ni Pedro, Mangagsisi kayo, at mangagbautismo ang bawa't isa sa inyo sa pangalan ni Jesucristo sa ikapagpapatawad ng inyong mga kasalanan; at tatanggapin ninyo ang kaloob ng Espiritu Santo."
  },
  {
    "i": 31297,
    "b": 50,
    "c": 5202,
    "r": 5202,
    "o": 39,
    "t": "Sapagka't sa inyo ang pangako, at sa inyong mga anak, at sa lahat ng nangasa malayo, maging ilan man ang tawagin ng Panginoon nating Dios sa kaniya."
  },
  {
    "i": 31298,
    "b": 50,
    "c": 5202,
    "r": 5202,
    "o": 40,
    "t": "At sa iba pang maraming salita ay nagpatotoo siya, at nangaral sa kanila, na sinasabi, Magsiligtas kayo sa likong lahing ito."
  },
  {
    "i": 31299,
    "b": 50,
    "c": 5202,
    "r": 5202,
    "o": 41,
    "t": "Yaon ngang nagsitanggap ng kaniyang salita ay nangabautismuhan: at nangaparagdag sa kanila nang araw na yaon ang may tatlong libong kaluluwa."
  }
]
