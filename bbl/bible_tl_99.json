[
  {
    "i": 9900,
    "b": 11,
    "c": 1214,
    "r": 1214,
    "o": 3,
    "t": "At siya'y gumawa ng matuwid sa harap ng mga mata ng Panginoon, gayon man di gaya ni David na kaniyang magulang: kaniyang ginawa ang ayon sa lahat na ginawa ni Joas na kaniyang ama."
  },
  {
    "i": 9901,
    "b": 11,
    "c": 1214,
    "r": 1214,
    "o": 4,
    "t": "Gayon ma'y ang mga mataas na dako ay hindi inalis: ang bayan ay nagpatuloy na naghain at nagsunog ng kamangyan sa mga mataas na dako."
  },
  {
    "i": 9902,
    "b": 11,
    "c": 1214,
    "r": 1214,
    "o": 5,
    "t": "At nangyari, pagkatatag ng kaharian sa kaniyang kamay, na kaniyang pinatay ang kaniyang mga lingkod na nagsipatay sa hari na kaniyang ama."
  },
  {
    "i": 9903,
    "b": 11,
    "c": 1214,
    "r": 1214,
    "o": 6,
    "t": "Nguni't ang mga anak ng mga mamamatay tao ay hindi niya pinatay; ayon doon sa nasusulat sa aklat ng kautusan ni Moises, gaya ng iniutos ng Panginoon, na sinasabi, Ang mga ama ay hindi papatayin dahil sa mga anak, o ang mga anak man ay papatayin dahil sa mga ama; kundi bawa't tao ay mamamatay dahil sa kaniyang sariling kasalanan."
  },
  {
    "i": 9904,
    "b": 11,
    "c": 1214,
    "r": 1214,
    "o": 7,
    "t": "Siya'y pumatay sa mga Idumeo ng sangpung libo sa Libis ng Asin, at sinakop ang Sela sa pakikipagdigma, at pinanganlang Jocteel, hanggang sa araw na ito."
  },
  {
    "i": 9905,
    "b": 11,
    "c": 1214,
    "r": 1214,
    "o": 8,
    "t": "Nang magkagayo'y nagsugo ng mga sugo si Amasias kay Joas na anak ni Joachaz na anak ni Jehu, na hari sa Israel, na sinasabi, Halika, tayo'y magtitigan,"
  },
  {
    "i": 9906,
    "b": 11,
    "c": 1214,
    "r": 1214,
    "o": 9,
    "t": "At si Joas na hari sa Israel ay nagsugo kay Amasias na hari sa Juda, na nagsasabi, Ang dawag na nasa Libano ay nagsugo sa sedro na nasa Libano, na nagsasabi, Ibigay mong asawa ang iyong anak na babae sa aking anak: at nagdaan ang isang mabangis na hayop na nasa Libano, at niyapakan ang dawag."
  },
  {
    "i": 9907,
    "b": 11,
    "c": 1214,
    "r": 1214,
    "o": 10,
    "t": "Iyong tunay na sinaktan ang Edom, at pinapagmataas ka ng iyong puso: lumuwalhati ka nawa, at tumahan sa bahay: sapagka't bakit ka nakikialam sa ikasasama, upang ikaw ay mabuwal, ikaw, at ang Juda na kasama mo?"
  },
  {
    "i": 9908,
    "b": 11,
    "c": 1214,
    "r": 1214,
    "o": 11,
    "t": "Nguni't hindi dininig ni Amasias. Sa gayo'y umahon si Joas na hari sa Israel; at siya, at si Amasias na hari sa Juda ay nagtitigan sa Beth-semes, na ukol sa Juda."
  },
  {
    "i": 9909,
    "b": 11,
    "c": 1214,
    "r": 1214,
    "o": 12,
    "t": "At ang Juda ay napariwara sa harap ng Israel; at sila'y tumakas bawa't isa sa kaniyang tolda."
  },
  {
    "i": 9910,
    "b": 11,
    "c": 1214,
    "r": 1214,
    "o": 13,
    "t": "At kinuha ni Joas na hari sa Israel si Amasias na hari sa Juda, na anak ni Joas na anak ni Ochozias, sa Beth-semes, at naparoon sa Jerusalem, at ibinagsak ang kuta ng Jerusalem mula sa pintuang-bayan ng Ephraim hanggang sa pintuang-bayan ng sulok, na apat na raang siko."
  },
  {
    "i": 9911,
    "b": 11,
    "c": 1214,
    "r": 1214,
    "o": 14,
    "t": "At kinuha niya ang lahat na ginto at pilak, at ang lahat na kasangkapan na masumpungan sa bahay ng Panginoon, at sa mga kayamanan ng bahay ng hari, pati ng mga sanglang tao at bumalik sa Samaria."
  },
  {
    "i": 9912,
    "b": 11,
    "c": 1214,
    "r": 1214,
    "o": 15,
    "t": "Ang iba nga sa mga gawa ni Joas na kaniyang ginawa, at ang kaniyang kapangyarihan, at kung paanong siya'y lumaban kay Amasias na hari sa Juda, di ba nangasusulat sa aklat ng mga alaala sa mga hari sa Israel?"
  },
  {
    "i": 9913,
    "b": 11,
    "c": 1214,
    "r": 1214,
    "o": 16,
    "t": "At natulog si Joas na kasama ng kaniyang mga magulang, at nalibing sa Samaria na kasama ng mga hari sa Israel; at si Jeroboam na kaniyang anak ay naghari na kahalili niya."
  },
  {
    "i": 9914,
    "b": 11,
    "c": 1214,
    "r": 1214,
    "o": 17,
    "t": "At si Amasias na anak ni Joas na hari sa Juda ay nabuhay pagkamatay ni Joas na anak ni Joachaz na hari sa Israel, na labing limang taon."
  },
  {
    "i": 9915,
    "b": 11,
    "c": 1214,
    "r": 1214,
    "o": 18,
    "t": "Ang iba nga sa mga gawa ni Amasias, di ba nangasusulat sa aklat ng mga alaala sa mga hari sa Juda?"
  },
  {
    "i": 9916,
    "b": 11,
    "c": 1214,
    "r": 1214,
    "o": 19,
    "t": "At sila'y nagsipagbanta laban sa kaniya sa Jerusalem; at siya'y tumakas sa Lachis: nguni't pinasundan nila siya sa Lachis, at pinatay siya roon."
  },
  {
    "i": 9917,
    "b": 11,
    "c": 1214,
    "r": 1214,
    "o": 20,
    "t": "At dinala nila siya na nakapatong sa mga kabayo: at siya'y nalibing sa Jerusalem na kasama ng kaniyang mga magulang sa bayan ni David."
  },
  {
    "i": 9918,
    "b": 11,
    "c": 1214,
    "r": 1214,
    "o": 21,
    "t": "At kinuha ng buong bayan ng Juda si Azarias na may labing anim na taon, at ginawa siyang hari na kahalili ng kaniyang ama na si Amasias."
  },
  {
    "i": 9919,
    "b": 11,
    "c": 1214,
    "r": 1214,
    "o": 22,
    "t": "Kaniyang itinayo ang Elath, at isinauli sa Juda pagkatapos na ang hari ay matulog na kasama ng kaniyang mga magulang."
  },
  {
    "i": 9920,
    "b": 11,
    "c": 1214,
    "r": 1214,
    "o": 23,
    "t": "Nang ikalabing limang taon ni Amasias na Anak ni Joas na hari sa Juda, si Jeroboam na anak ni Joas na hari sa Israel ay nagpasimulang maghari sa Samaria, at nagharing apat na pu't isang taon."
  },
  {
    "i": 9921,
    "b": 11,
    "c": 1214,
    "r": 1214,
    "o": 24,
    "t": "At gumawa siya ng masama sa paningin ng Panginoon: hindi niya hiniwalayan ang lahat na kasalanan ni Jeroboam na Anak ni Nabat, na kaniyang ipinapagkasala sa Israel."
  },
  {
    "i": 9922,
    "b": 11,
    "c": 1214,
    "r": 1214,
    "o": 25,
    "t": "Kaniyang isinauli ang hangganan ng Israel mula sa pasukan ng Hamath hanggang sa dagat ng Araba, ayon sa salita ng Panginoon, ng Dios ng Israel, na nagsalita sa pamamagitan ng kaniyang lingkod na si Jonas na anak ni Amittai, na propeta na taga Gath-hepher."
  },
  {
    "i": 9923,
    "b": 11,
    "c": 1214,
    "r": 1214,
    "o": 26,
    "t": "Sapagka't nakita ng Panginoon ang kapighatian ng Israel, na totoong masaklap: sapagka't walang nakulong o naiwan sa kaluwangan man, o sinomang tumulong sa Israel."
  },
  {
    "i": 9924,
    "b": 11,
    "c": 1214,
    "r": 1214,
    "o": 27,
    "t": "At hindi sinabi ng Panginoon na kaniyang papawiin ang pangalan ng Israel mula sa silong ng langit, kundi iniligtas nila siya sa pamamagitan ng kamay ni Jeroboam na anak ni Joas."
  },
  {
    "i": 9925,
    "b": 11,
    "c": 1214,
    "r": 1214,
    "o": 28,
    "t": "Ang iba nga sa mga gawa ni Jeroboam, at ang lahat na kaniyang ginawa, at ang kaniyang kapangyarihan, kung paanong siya'y nakipagdigma, at kung paanong binawi niya para sa Israel ang Damasco at ang Hamath, na nangaukol sa Juda, di ba nangasusulat sa aklat ng mga alaala sa mga hari sa Israel?"
  },
  {
    "i": 9926,
    "b": 11,
    "c": 1214,
    "r": 1214,
    "o": 29,
    "t": "At si Jeroboam ay natulog na kasama ng kaniyang mga magulang, sa makatuwid baga'y ng mga hari sa Israel; at si Zacharias na kaniyang anak ay naghari na kahalili niya."
  },
  {
    "i": 9927,
    "b": 11,
    "c": 1215,
    "r": 1215,
    "o": 1,
    "t": "Nang ikadalawangpu't pitong taon ni Jeroboam na hari sa Israel ay nagpasimulang maghari si Azarias na anak ni Amasias na hari sa Juda."
  },
  {
    "i": 9928,
    "b": 11,
    "c": 1215,
    "r": 1215,
    "o": 2,
    "t": "May labing anim na taon siya nang siya'y magpasimulang maghari; at siya'y nagharing limangpu't dalawang taon sa Jerusalem: at ang pangalan ng kaniyang ina ay Jecolia na taga Jerusalem."
  },
  {
    "i": 9929,
    "b": 11,
    "c": 1215,
    "r": 1215,
    "o": 3,
    "t": "At siya'y gumawa ng matuwid sa harap ng mga mata ng Panginoon, ayon sa lahat na ginawa ng kaniyang amang si Amasias."
  },
  {
    "i": 9930,
    "b": 11,
    "c": 1215,
    "r": 1215,
    "o": 4,
    "t": "Gayon ma'y ang mga mataas na dako ay hindi inalis: ang bayan ay nagpatuloy na naghain at nagsunog ng kamangyan sa mga mataas na dako."
  },
  {
    "i": 9931,
    "b": 11,
    "c": 1215,
    "r": 1215,
    "o": 5,
    "t": "At sinaktan ng Panginoon ang hari, na anopa't siya'y nagkaketong hanggang sa araw ng kaniyang kamatayan, at tumahan na bukod sa bahay. At si Jotham na anak ng hari ay nasa pamamahala ng sangbahayan na humahatol sa bayan ng lupain."
  },
  {
    "i": 9932,
    "b": 11,
    "c": 1215,
    "r": 1215,
    "o": 6,
    "t": "Ang iba nga sa mga gawa ni Azarias, at ang lahat ng kaniyang ginawa di ba nangasusulat sa aklat ng mga alaala sa mga hari sa Juda?"
  },
  {
    "i": 9933,
    "b": 11,
    "c": 1215,
    "r": 1215,
    "o": 7,
    "t": "At si Azarias ay natulog na kasama ng kaniyang mga magulang; at inilibing nila siya na kasama ng kaniyang mga magulang sa bayan ni David: at si Jotham na kaniyang anak ay naghari na kahalili niya."
  },
  {
    "i": 9934,
    "b": 11,
    "c": 1215,
    "r": 1215,
    "o": 8,
    "t": "Nang ikatatlongpu't walong taon ni Azarias na hari sa Juda, ay naghari sa Israel si Zacharias na anak ni Jeroboam sa Samaria na anim na buwan."
  },
  {
    "i": 9935,
    "b": 11,
    "c": 1215,
    "r": 1215,
    "o": 9,
    "t": "At siya'y gumawa ng masama sa paningin ng Panginoon, gaya ng ginawa ng kaniyang mga magulang: hindi niya hiniwalayan ang mga kasalanan ni Jeroboam na anak ni Nabat, na kaniyang ipinapagkasala sa Israel."
  },
  {
    "i": 9936,
    "b": 11,
    "c": 1215,
    "r": 1215,
    "o": 10,
    "t": "At si Sallum na anak ni Jabes ay nagbanta laban sa kaniya, at sinaktan siya sa harap ng bayan, at pinatay siya, at naghari na kahalili niya."
  },
  {
    "i": 9937,
    "b": 11,
    "c": 1215,
    "r": 1215,
    "o": 11,
    "t": "Ang iba nga sa mga gawa ni Zacharias, narito, nangasusulat sa aklat ng mga alaala sa mga hari sa Israel."
  },
  {
    "i": 9938,
    "b": 11,
    "c": 1215,
    "r": 1215,
    "o": 12,
    "t": "Ito ang salita ng Panginoon, na kaniyang sinalita kay Jehu, na sinasabi, Ang iyong mga anak sa ikaapat na salin ng lahi ay magsisiupo sa luklukan ng Israel. At gayon ang nangyari."
  },
  {
    "i": 9939,
    "b": 11,
    "c": 1215,
    "r": 1215,
    "o": 13,
    "t": "Si Sallum na anak ni Jabes ay nagpasimulang maghari nang ikatatlongpu't siyam na taon ni Uzzia na hari sa Juda; at siya'y naghari sa loob ng isang buwan sa Samaria."
  },
  {
    "i": 9940,
    "b": 11,
    "c": 1215,
    "r": 1215,
    "o": 14,
    "t": "At si Manahem na anak ni Gadi ay umahon mula sa Thirza, at naparoon sa Samaria, at sinaktan si Sallum na anak ni Jabes sa Samaria, at pinatay niya siya at naghari na kahalili niya."
  },
  {
    "i": 9941,
    "b": 11,
    "c": 1215,
    "r": 1215,
    "o": 15,
    "t": "Ang nalabi nga sa mga gawa ni Sallum, at ang pagbabanta niya na kaniyang ginawa, narito, nangasusulat sa aklat ng mga alaala sa mga hari sa Israel."
  },
  {
    "i": 9942,
    "b": 11,
    "c": 1215,
    "r": 1215,
    "o": 16,
    "t": "Nang magkagayo'y sinaktan ni Manahem si Tiphsa, at ang lahat na nandoon, at ang mga hangganan niyaon, mula sa Thirza: sapagka't hindi nila siya pinabuksan, kaya't sinaktan niya; at ang lahat na babae na nandoon na buntis ay pinaluwa niya ang bituka."
  },
  {
    "i": 9943,
    "b": 11,
    "c": 1215,
    "r": 1215,
    "o": 17,
    "t": "Nang ikatatlongpu't siyam na taon ni Azarias na hari sa Juda ay nagpasimulang maghari sa Israel si Manahem na anak ni Gadi, at nagharing sangpung taon sa Samaria."
  },
  {
    "i": 9944,
    "b": 11,
    "c": 1215,
    "r": 1215,
    "o": 18,
    "t": "At kaniyang ginawa ang masama sa paningin ng Panginoon: siya'y hindi humiwalay ng lahat niyang kaarawan sa mga kasalanan ni Jeroboam na anak ni Nabat, na kaniyang ipinapagkasala sa Israel."
  },
  {
    "i": 9945,
    "b": 11,
    "c": 1215,
    "r": 1215,
    "o": 19,
    "t": "Naparoon laban sa lupain si Phul na hari sa Asiria; at binigyan ni Manahem si Phul ng isang libong talentong pilak, upang ang kamay niya'y sumakaniya, upang pagtibayin ang kaharian sa kaniyang kamay."
  },
  {
    "i": 9946,
    "b": 11,
    "c": 1215,
    "r": 1215,
    "o": 20,
    "t": "At siningil ni Manahem ng salapi ang Israel, ang lahat na makapangyarihang lalake na mayaman, na bawa't lalake ay limangpung siklo na pilak upang ibigay sa hari sa Asiria. Sa gayo'y ang hari sa Asiria ay bumalik, at hindi tumigil doon sa lupain."
  },
  {
    "i": 9947,
    "b": 11,
    "c": 1215,
    "r": 1215,
    "o": 21,
    "t": "Ang iba nga sa mga gawa ni Manahem, at ang lahat niyang ginawa, di ba nangasusulat sa aklat ng mga alaala sa mga hari sa Israel?"
  },
  {
    "i": 9948,
    "b": 11,
    "c": 1215,
    "r": 1215,
    "o": 22,
    "t": "At natulog si Manahem na kasama ng kaniyang mga magulang; at si Pekaia na kaniyang anak ay naghari na kahalili niya."
  },
  {
    "i": 9949,
    "b": 11,
    "c": 1215,
    "r": 1215,
    "o": 23,
    "t": "Nang ikalimangpung taon ni Azarias na hari sa Juda ay nagpasimulang maghari sa Israel si Pekaia na anak ni Manahem sa Samaria, at nagharing dalawang taon."
  },
  {
    "i": 9950,
    "b": 11,
    "c": 1215,
    "r": 1215,
    "o": 24,
    "t": "At gumawa siya ng masama sa paningin ng Panginoon: hindi niya hiniwalayan ang mga kasalanan ni Jeroboam na anak ni Nabat, na kaniyang ipinapagkasala sa Israel."
  },
  {
    "i": 9951,
    "b": 11,
    "c": 1215,
    "r": 1215,
    "o": 25,
    "t": "At si Peka na anak ni Remalias, na kaniyang punong kawal, ay nagbanta laban sa kaniya, at sinaktan siya sa Samaria, sa castilyo ng bahay ng hari, na kasama si Argob at si Ariph; at kasama niya'y limangpung lalake na mga Galaadita: at pinatay niya siya, at naghari na kahalili niya."
  },
  {
    "i": 9952,
    "b": 11,
    "c": 1215,
    "r": 1215,
    "o": 26,
    "t": "Ang iba nga sa mga gawa ni Pekaia, at ang lahat niyang ginawa, narito, nangasusulat sa aklat ng mga alaala sa mga hari sa Israel."
  },
  {
    "i": 9953,
    "b": 11,
    "c": 1215,
    "r": 1215,
    "o": 27,
    "t": "Nang ikalimangpu't dalawang taon ni Azarias na hari sa Juda ay nagpasimulang maghari si Peka na anak ni Remalias sa Israel sa Samaria, at nagharing dalawangpung taon."
  },
  {
    "i": 9954,
    "b": 11,
    "c": 1215,
    "r": 1215,
    "o": 28,
    "t": "At gumawa siya ng masama sa paningin ng Panginoon: hindi niya hiniwalayan ang mga kasalanan ni Jeroboam na anak ni Nabat, na kaniyang ipinapagkasala sa Israel."
  },
  {
    "i": 9955,
    "b": 11,
    "c": 1215,
    "r": 1215,
    "o": 29,
    "t": "Nang mga kaarawan ni Peka na hari sa Israel ay naparoon si Tiglathpileser na hari sa Asiria, at sinakop ang Ihion, at ang Abel-bethmaacha, at ang Janoa, at ang Cedes, at ang Asor, at ang Galaad, at ang Galilea, ang buong lupain ng Nephtali; at kaniyang dinalang bihag sila sa Asiria."
  },
  {
    "i": 9956,
    "b": 11,
    "c": 1215,
    "r": 1215,
    "o": 30,
    "t": "At si Oseas na anak ni Ela ay nagbanta laban kay Peka na anak ni Remalias, at sinaktan niya siya, at pinatay niya siya, at naghari na kahalili niya, nang ikadalawangpung taon ni Jotham na anak ni Uzzia."
  },
  {
    "i": 9957,
    "b": 11,
    "c": 1215,
    "r": 1215,
    "o": 31,
    "t": "Ang iba nga sa mga gawa ni Peka, at ang lahat niyang ginawa, narito, nangasusulat sa aklat ng mga alaala sa mga hari sa Israel."
  },
  {
    "i": 9958,
    "b": 11,
    "c": 1215,
    "r": 1215,
    "o": 32,
    "t": "Nang ikalawang taon ni Peka na anak ni Remalias na hari sa Israel, ay nagpasimulang maghari si Jotham na anak ni Uzzia na hari sa Juda."
  },
  {
    "i": 9959,
    "b": 11,
    "c": 1215,
    "r": 1215,
    "o": 33,
    "t": "Siya'y may dalawangpu't limang taon nang siya'y magpasimulang maghari, at siya'y nagharing labing anim na taon sa Jerusalem: at ang pangalan ng kaniyang ina ay Jerusa na anak ni Sadoc."
  },
  {
    "i": 9960,
    "b": 11,
    "c": 1215,
    "r": 1215,
    "o": 34,
    "t": "At siya'y gumawa ng matuwid sa harap ng mga mata ng Panginoon: kaniyang ginawa ang ayon sa lahat na ginawa ng kaniyang amang si Uzzia."
  },
  {
    "i": 9961,
    "b": 11,
    "c": 1215,
    "r": 1215,
    "o": 35,
    "t": "Gayon ma'y ang mga mataas na dako ay hindi nangaalis: ang bayan ay nagpatuloy na naghain at nagsunog ng kamangyan sa mga mataas na dako. Itinayo niya ang mataas na pintuang-bayan sa bahay ng Panginoon."
  },
  {
    "i": 9962,
    "b": 11,
    "c": 1215,
    "r": 1215,
    "o": 36,
    "t": "Ang iba nga sa mga gawa ni Jotham, at ang lahat niyang ginawa, di ba nangasusulat sa aklat ng mga alaala sa mga hari sa Juda?"
  },
  {
    "i": 9963,
    "b": 11,
    "c": 1215,
    "r": 1215,
    "o": 37,
    "t": "Nang mga araw na yao'y pinasimulan ng Panginoon na suguin laban sa Juda si Resin na hari sa Siria, at si Peka na anak ni Remalias."
  },
  {
    "i": 9964,
    "b": 11,
    "c": 1215,
    "r": 1215,
    "o": 38,
    "t": "At si Jotham ay natulog na kasama ng kaniyang mga magulang, at inilibing na kasama ng kaniyang mga magulang sa bayan ni David na kaniyang magulang: at si Achaz na kaniyang anak ay naghari na kahalili niya."
  },
  {
    "i": 9965,
    "b": 11,
    "c": 1216,
    "r": 1216,
    "o": 1,
    "t": "Nang ikalabing pitong taon ni Peka na anak ni Remalias ay nagpasimulang maghari si Achaz na anak ni Jotham na hari sa Juda."
  },
  {
    "i": 9966,
    "b": 11,
    "c": 1216,
    "r": 1216,
    "o": 2,
    "t": "May dalawangpung taon si Achaz nang siya'y magpasimulang maghari; at siya'y nagharing labing anim na taon sa Jerusalem: at hindi siya gumawa ng matuwid sa harap ng mga mata ng Panginoon niyang Dios, na gaya ni David na kaniyang magulang."
  },
  {
    "i": 9967,
    "b": 11,
    "c": 1216,
    "r": 1216,
    "o": 3,
    "t": "Kundi siya'y lumakad ng lakad ng mga hari sa Israel, oo, at kaniyang pinaraan ang kaniyang anak sa apoy, ayon sa mga karumaldumal ng mga bansa na pinalayas ng Panginoon mula sa harap ng mga anak ni Israel."
  },
  {
    "i": 9968,
    "b": 11,
    "c": 1216,
    "r": 1216,
    "o": 4,
    "t": "At siya'y naghain, at nagsunog ng kamangyan sa mga mataas na dako, at sa mga burol, at sa ilalim ng bawa't sariwang punong kahoy."
  },
  {
    "i": 9969,
    "b": 11,
    "c": 1216,
    "r": 1216,
    "o": 5,
    "t": "Nang magkagayo'y si Resin na hari sa Siria at si Peka na anak ni Remalias na hari sa Israel ay umahon sa Jerusalem upang makipagdigma: at kanilang kinulong si Achaz, nguni't hindi nila nadaig."
  },
  {
    "i": 9970,
    "b": 11,
    "c": 1216,
    "r": 1216,
    "o": 6,
    "t": "Nang panahong yaon ay binawi ni Resin na hari sa Siria ang Elath sa Siria at pinalayas ang mga Judio sa Elath: at ang mga taga Siria ay nagsiparoon sa Elath, at tumanan doon, hanggang sa araw na ito."
  },
  {
    "i": 9971,
    "b": 11,
    "c": 1216,
    "r": 1216,
    "o": 7,
    "t": "Sa gayo'y nagsugo si Achaz ng mga sugo kay Tiglath-pileser na hari sa Asiria, na ipinasabi, Ako ang iyong lingkod at ang iyong anak: ikaw ay umahon, at iligtas mo ako sa kamay ng hari sa Siria at sa kamay ng hari sa Israel, na bumabangon laban sa akin."
  },
  {
    "i": 9972,
    "b": 11,
    "c": 1216,
    "r": 1216,
    "o": 8,
    "t": "At kinuha ni Achaz ang pilak at ginto na nasumpungan sa bahay ng Panginoon, at sa mga kayamanan ng bahay ng hari, at ipinadalang kaloob sa hari sa Asiria."
  },
  {
    "i": 9973,
    "b": 11,
    "c": 1216,
    "r": 1216,
    "o": 9,
    "t": "At dininig siya ng hari sa Asiria; at ang hari sa Asiria ay umahon laban sa Damasco, at sinakop, at dinala sa Cir ang bayan na bihag, at pinatay si Resin."
  },
  {
    "i": 9974,
    "b": 11,
    "c": 1216,
    "r": 1216,
    "o": 10,
    "t": "At ang haring si Achaz ay naparoon sa Damasco upang salubungin si Tiglath-pileser na hari sa Asiria: at nakita ang dambana na nasa Damasco: at ipinadala ng haring si Achaz kay Urias na saserdote ang ayos ng dambana at ang anyo niyaon, ayon sa buong pagkayari niyaon."
  },
  {
    "i": 9975,
    "b": 11,
    "c": 1216,
    "r": 1216,
    "o": 11,
    "t": "At si Urias na saserdote ay nagtayo ng isang dambana: ayon sa buong ipinadala ng haring si Achaz mula sa Damasco, gayon ginawa ni Urias na saserdote, bago dumating ang haring Achaz mula sa Damasco."
  },
  {
    "i": 9976,
    "b": 11,
    "c": 1216,
    "r": 1216,
    "o": 12,
    "t": "At nang dumating ang hari mula sa Damasco, ay nakita ng hari ang dambana: at ang hari ay lumapit sa dambana, at naghandog doon."
  },
  {
    "i": 9977,
    "b": 11,
    "c": 1216,
    "r": 1216,
    "o": 13,
    "t": "At kaniyang sinunog ang kaniyang handog na susunugin, at ang kaniyang handog na harina, at ibinuhos ang kaniyang inuming handog, at iniwisik ang dugo ng kaniyang mga handog tungkol sa kapayapaan sa ibabaw ng dambana."
  },
  {
    "i": 9978,
    "b": 11,
    "c": 1216,
    "r": 1216,
    "o": 14,
    "t": "At ang dambana na tanso na nasa harap ng Panginoon ay kaniyang dinala mula sa harapan ng bahay, mula sa pagitan ng kaniyang dambana at ng bahay ng Panginoon, at inilagay sa dakong hilagaan ng kaniyang dambana."
  },
  {
    "i": 9979,
    "b": 11,
    "c": 1216,
    "r": 1216,
    "o": 15,
    "t": "At inutusan ng haring Achaz si Urias na saserdote, na sinasabi, Sa ibabaw ng malaking dambana, ay magsunog ka ng handog na susunugin sa umaga, at ng handog na harina sa hapon, at ng handog na susunugin ng hari at ng kaniyang handog na harina sangpu ng handog na susunugin ng buong bayan ng lupain at ng kanilang handog na harina, at ng kanilang mga handog na inumin; at iwisik mo roon ang buong dugo ng handog na susunugin, at ang buong dugo ng hain: nguni't ang dambanang tanso ay mapapasa akin upang pagusisaan."
  },
  {
    "i": 9980,
    "b": 11,
    "c": 1216,
    "r": 1216,
    "o": 16,
    "t": "Ganito ang ginawa ni Urias na saserdote, ayon sa buong iniutos ng haring Achaz."
  },
  {
    "i": 9981,
    "b": 11,
    "c": 1216,
    "r": 1216,
    "o": 17,
    "t": "At pinutol ng haring Achaz ang mga hangganan ng mga tungtungan, at inalis sa mga yaon ang hugasan, at ibinaba ang dagatdagatan mula sa mga bakang tanso na nasa ilalim niyaon, at ipinatong sa isang pavimentong bato."
  },
  {
    "i": 9982,
    "b": 11,
    "c": 1216,
    "r": 1216,
    "o": 18,
    "t": "At ang dakong natatakpan na daan sa sabbath na kanilang itinayo sa bahay, at ang pasukan ng hari na nasa labas, ibinago sa bahay ng Panginoon, dahil sa hari sa Asiria."
  },
  {
    "i": 9983,
    "b": 11,
    "c": 1216,
    "r": 1216,
    "o": 19,
    "t": "Ang iba nga sa mga gawa ni Achaz na kaniyang ginawa, di ba nangasusulat sa aklat ng mga alaala sa mga hari sa Juda."
  },
  {
    "i": 9984,
    "b": 11,
    "c": 1216,
    "r": 1216,
    "o": 20,
    "t": "At si Achaz ay natulog na kasama ng kaniyang mga magulang, at inilibing na kasama ng kaniyang mga magulang sa bayan ni David: at si Ezechias na kaniyang anak ay naghari na kahalili niya."
  },
  {
    "i": 9985,
    "b": 11,
    "c": 1217,
    "r": 1217,
    "o": 1,
    "t": "Nang ikalabing dalawang taon ni Achaz na hari sa Juda ay nagpasimula si Oseas na anak ni Ela na maghari sa Samaria sa Israel, at nagharing siyam na taon."
  },
  {
    "i": 9986,
    "b": 11,
    "c": 1217,
    "r": 1217,
    "o": 2,
    "t": "At gumawa siya ng masama sa paningin ng Panginoon, bagaman hindi gaya ng mga hari sa Israel na mga una sa kaniya."
  },
  {
    "i": 9987,
    "b": 11,
    "c": 1217,
    "r": 1217,
    "o": 3,
    "t": "Laban sa kaniya ay umahon si Salmanasar na hari sa Asiria; at si Oseas ay naging kaniyang lingkod, at dinalhan siya ng mga kaloob."
  },
  {
    "i": 9988,
    "b": 11,
    "c": 1217,
    "r": 1217,
    "o": 4,
    "t": "At ang hari sa Asiria ay nakasumpong kay Oseas ng pagbabanta; sapagka't siya'y nagsugo ng mga sugo kay So na hari sa Egipto, at hindi naghandog ng kaloob sa hari sa Asiria, na gaya ng kaniyang ginagawa taontaon; kaya't kinulong siya ng hari sa Asiria, at ipinangaw siya sa bilangguan."
  },
  {
    "i": 9989,
    "b": 11,
    "c": 1217,
    "r": 1217,
    "o": 5,
    "t": "Nang magkagayon ay umahon ang hari sa Asiria sa buong lupain, at umahon sa Samaria, at kinulong na tatlong taon."
  },
  {
    "i": 9990,
    "b": 11,
    "c": 1217,
    "r": 1217,
    "o": 6,
    "t": "Nang ikasiyam na taon ni Oseas, sinakop ng hari sa Asiria ang Samaria, at dinala ang Israel sa Asiria, at inilagay sila sa Hala, at sa Habor, sa ilog ng Gozan, at sa mga bayan ng mga Medo."
  },
  {
    "i": 9991,
    "b": 11,
    "c": 1217,
    "r": 1217,
    "o": 7,
    "t": "At nagkagayon, sapagka't ang mga anak ni Israel ay nangagkasala laban sa Panginoon nilang Dios, na siyang nagahon sa kanila mula sa lupain ng Egipto, mula sa kamay ni Faraon na hari sa Egipto, at sila'y natakot sa ibang mga dios."
  },
  {
    "i": 9992,
    "b": 11,
    "c": 1217,
    "r": 1217,
    "o": 8,
    "t": "At lumakad sa mga palatuntunan ng mga bansa, na pinalayas ng Panginoon sa harap ng mga anak ni Israel, at ng mga hari ng Israel, na kanilang ginawa."
  },
  {
    "i": 9993,
    "b": 11,
    "c": 1217,
    "r": 1217,
    "o": 9,
    "t": "At ang mga anak ni Israel ay nagsigawa ng mga lihim na bagay na hindi matuwid sa Panginoon nilang Dios, at sila'y nagsipagtayo sa kanila ng mga mataas na dako sa lahat nilang bayan mula sa moog ng mga bantay hanggang sa bayang nakukutaan."
  },
  {
    "i": 9994,
    "b": 11,
    "c": 1217,
    "r": 1217,
    "o": 10,
    "t": "At sila'y nangagsipaglagay ng mga haligi na pinakaalaala at mga Asera sa bawa't mataas na burol, at sa ilalim ng lahat na sariwang punong kahoy;"
  },
  {
    "i": 9995,
    "b": 11,
    "c": 1217,
    "r": 1217,
    "o": 11,
    "t": "At doo'y nagsunog sila ng kamangyan sa lahat na mataas na dako, gaya ng ginawa ng mga bansa na pinalayas ng Panginoon sa harap nila; at nagsigawa ng masasamang bagay upang mungkahiin ang Panginoon sa galit;"
  },
  {
    "i": 9996,
    "b": 11,
    "c": 1217,
    "r": 1217,
    "o": 12,
    "t": "At sila'y nagsipaglingkod sa mga diosdiosan, na siyang sa kanila ay sinabi ng Panginoon, Huwag ninyong gagawin ang bagay na ito."
  },
  {
    "i": 9997,
    "b": 11,
    "c": 1217,
    "r": 1217,
    "o": 13,
    "t": "Gayon ma'y tumutol ang Panginoon sa Israel, at sa Juda, sa pamamagitan ng bawa't propeta, at ng bawa't tagakita, na sinasabi, Iwan ninyo ang inyong masasamang lakad, at ingatan ninyo ang aking mga utos, at ang aking mga palatuntunan, ayon sa buong kautusan na aking iniutos sa inyong mga magulang, at aking ipinadala sa inyo, sa pamamagitan ng aking mga lingkod na mga propeta."
  },
  {
    "i": 9998,
    "b": 11,
    "c": 1217,
    "r": 1217,
    "o": 14,
    "t": "Gayon ma'y hindi nila dininig, kundi kanilang pinatigas ang kanilang ulo, na gaya ng ulo ng kanilang mga magulang, na hindi nagsisampalataya sa Panginoon nilang Dios."
  },
  {
    "i": 9999,
    "b": 11,
    "c": 1217,
    "r": 1217,
    "o": 15,
    "t": "At kanilang itinakuwil ang kaniyang mga palatuntunan, at ang kaniyang tipan na kaniyang itinipan sa kanilang mga magulang, at ang kaniyang mga patotoo na kaniyang ipinatotoo sa kanila; at sila'y nagsisunod sa walang kabuluhan, at naging walang kabuluhan, at nagsisunod sa mga bansa na nangasa palibot nila, ayon sa ibinilin ng Panginoon na huwag silang magsigawa ng gaya ng mga yaon."
  }
]
