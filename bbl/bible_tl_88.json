[
  {
    "i": 8800,
    "b": 10,
    "c": 1102,
    "r": 1102,
    "o": 30,
    "t": "At si Benaia ay naparoon sa Tolda ng Panginoon, at nagsabi sa kaniya, Ganito ang sabi ng hari, Lumabas ka. At kaniyang sinabi, Hindi; kundi ako'y mamamatay rito, At dinala ni Benaia sa hari ang salita uli, na sinasabi, Ganito ang sinabi ni Joab, at ganito ang isinagot sa akin."
  },
  {
    "i": 8801,
    "b": 10,
    "c": 1102,
    "r": 1102,
    "o": 31,
    "t": "At sinabi ng hari sa kaniya, Gawin kung paano ang sinabi niya, at daluhungin mo siya, at ilibing mo siya; upang iyong maalis ang dugo na ibinubo ni Joab ng walang kadahilanan sa akin at sa sangbahayan ng aking ama."
  },
  {
    "i": 8802,
    "b": 10,
    "c": 1102,
    "r": 1102,
    "o": 32,
    "t": "At ibabalik ng Panginoon ang kaniyang dugo sa kaniyang sariling ulo, sapagka't siya'y dumaluhong sa dalawang lalake, na lalong matuwid, at maigi kay sa kaniya, at mga pinatay ng tabak, at hindi nalalaman ng aking amang si David, sa makatuwid baga'y si Abner na anak ni Ner, na puno ng hukbo ng Israel, at si Amasa na anak ni Jether, na puno ng hukbo ng Juda."
  },
  {
    "i": 8803,
    "b": 10,
    "c": 1102,
    "r": 1102,
    "o": 33,
    "t": "Sa gayo'y ang kanilang dugo ay mababalik sa ulo ni Joab, at sa ulo ng kaniyang binhi magpakailan man: nguni't kay David, at sa kaniyang binhi, at sa kaniyang sangbahayan, sa kaniyang luklukan ay magkakaroon ng kapayapaan magpakailan man na mula sa Panginoon."
  },
  {
    "i": 8804,
    "b": 10,
    "c": 1102,
    "r": 1102,
    "o": 34,
    "t": "Nang magkagayo'y sinampa ni Benaia na anak ni Joiada, at dinaluhong siya, at pinatay siya; at siya'y inilibing sa kaniyang sariling bahay sa ilang."
  },
  {
    "i": 8805,
    "b": 10,
    "c": 1102,
    "r": 1102,
    "o": 35,
    "t": "At inilagay ng hari si Benaia na anak ni Joiada na kahalili niya sa hukbo: at si Sadoc na saserdote ay inilagay ng hari na kahalili ni Abiathar."
  },
  {
    "i": 8806,
    "b": 10,
    "c": 1102,
    "r": 1102,
    "o": 36,
    "t": "At ang hari ay nagsugo at ipinatawag si Semei, at sinabi sa kaniya, Magtayo ka ng isang bahay sa Jerusalem, at tumahan ka roon, at huwag kang pumaroon saan man na mula roon."
  },
  {
    "i": 8807,
    "b": 10,
    "c": 1102,
    "r": 1102,
    "o": 37,
    "t": "Sapagka't sa araw na ikaw ay lumabas, at tumawid sa batis ng Cedron, talastasin mong mainam, na ikaw ay walang pagsalang mamamatay: ang iyong dugo ay sasa iyong sariling ulo."
  },
  {
    "i": 8808,
    "b": 10,
    "c": 1102,
    "r": 1102,
    "o": 38,
    "t": "At sinabi ni Semei sa hari, Ang sabi ay mabuti: kung paanong sinabi ng aking panginoong hari, gayon gagawin ng iyong lingkod. At si Semei ay tumahan sa Jerusalem na malaon."
  },
  {
    "i": 8809,
    "b": 10,
    "c": 1102,
    "r": 1102,
    "o": 39,
    "t": "At nangyari, sa katapusan ng tatlong taon, na dalawa sa mga alipin ni Semei ay tumanan na pumaroon kay Achis, na anak ni Maacha, hari sa Gath. At kanilang sinaysay kay Semei, na sinasabi, Narito, ang iyong mga alipin ay nasa Gath."
  },
  {
    "i": 8810,
    "b": 10,
    "c": 1102,
    "r": 1102,
    "o": 40,
    "t": "At tumindig si Semei, at siniyahan ang kaniyang asno, at napasa Gath kay Achis, upang hanapin ang kaniyang mga alipin: at si Semei ay yumaon at dinala ang kaniyang mga alipin mula sa Gath."
  },
  {
    "i": 8811,
    "b": 10,
    "c": 1102,
    "r": 1102,
    "o": 41,
    "t": "At nasaysay kay Salomon na si Semei ay naparoon sa Gath mula sa Jerusalem, at bumalik uli."
  },
  {
    "i": 8812,
    "b": 10,
    "c": 1102,
    "r": 1102,
    "o": 42,
    "t": "At ang hari ay nagsugo at ipinatawag si Semei, at nagsabi sa kaniya, Di ba ipinasumpa ko sa iyo ang Panginoon, at ipinatalastas kong totoo sa iyo, na aking sinasabi, Talastasin mong tunay na sa araw na ikaw ay lumabas, at yumaon saan man, ay walang pagsalang mamamatay ka? at iyong sinabi sa akin. Ang sabi na aking narinig ay mabuti."
  },
  {
    "i": 8813,
    "b": 10,
    "c": 1102,
    "r": 1102,
    "o": 43,
    "t": "Bakit nga hindi mo iningatan ang sumpa sa Panginoon, at ang utos na aking ibinilin sa iyo?"
  },
  {
    "i": 8814,
    "b": 10,
    "c": 1102,
    "r": 1102,
    "o": 44,
    "t": "Sinabi pa ng hari kay Semei, Iyong talastas ang buong kasamaan na nalalaman ng iyong puso, na iyong ginawa kay David na aking ama: kaya't ibabalik ng Panginoon ang iyong kasamaan sa iyong sariling ulo."
  },
  {
    "i": 8815,
    "b": 10,
    "c": 1102,
    "r": 1102,
    "o": 45,
    "t": "Nguni't ang haring si Salomon ay magiging mapalad, at ang luklukan ni David ay magiging matatag sa harap ng Panginoon magpakailan man."
  },
  {
    "i": 8816,
    "b": 10,
    "c": 1102,
    "r": 1102,
    "o": 46,
    "t": "Sa gayo'y inutusan ng hari si Benaia na anak ni Joiada; at siya'y lumabas, at dumaluhong sa kaniya, na anopa't siya'y namatay. At ang kaharian ay matatag sa kamay ni Salomon,"
  },
  {
    "i": 8817,
    "b": 10,
    "c": 1103,
    "r": 1103,
    "o": 1,
    "t": "At si Salomon ay nakipagkamaganak kay Faraon na hari sa Egipto sa pag-aasawa niya sa anak na babae ni Faraon, at dinala niya sa bayan ni David, hanggang sa kaniyang natapos itayo ang kaniyang sariling bahay, at ang bahay ng Panginoon, at ang kuta ng Jerusalem sa palibot."
  },
  {
    "i": 8818,
    "b": 10,
    "c": 1103,
    "r": 1103,
    "o": 2,
    "t": "Ang bayan ay naghahain lamang sa mga mataas na dako, sapagka't walang bahay na itinayo sa pangalan ng Panginoon hanggang sa mga araw na yaon."
  },
  {
    "i": 8819,
    "b": 10,
    "c": 1103,
    "r": 1103,
    "o": 3,
    "t": "At inibig ni Salomon ang Panginoon, na lumalakad sa mga palatuntunan ni David na kaniyang ama: siya'y naghahain lamang at nagsusunog ng kamangyan sa matataas na dako."
  },
  {
    "i": 8820,
    "b": 10,
    "c": 1103,
    "r": 1103,
    "o": 4,
    "t": "At ang hari ay naparoon sa Gabaon upang maghain doon; sapagka't yaon ang pinakamataas na dako; isang libong handog na susunugin ang inihandog ni Salomon sa dambanang yaon."
  },
  {
    "i": 8821,
    "b": 10,
    "c": 1103,
    "r": 1103,
    "o": 5,
    "t": "Sa Gabaon ay napakita ang Panginoon kay Salomon sa panaginip sa gabi: at sinabi ng Dios, Hingin mo kung ano ang ibibigay ko sa iyo."
  },
  {
    "i": 8822,
    "b": 10,
    "c": 1103,
    "r": 1103,
    "o": 6,
    "t": "At sinabi ni Salomon, Ikaw ay nagpakita sa iyong lingkod na aking amang kay David ng malaking kagandahang loob, ayon sa kaniyang inilakad sa harap mo sa katotohanan, at sa katuwiran, at sa katapatan ng puso sa iyo; at iyong iningatan sa kaniya itong dakilang kagandahang loob, na iyong binigyan siya ng isang anak na makauupo sa kaniyang luklukan, gaya sa araw na ito."
  },
  {
    "i": 8823,
    "b": 10,
    "c": 1103,
    "r": 1103,
    "o": 7,
    "t": "At ngayon, Oh Panginoon kong Dios, iyong ginawang hari ang iyong lingkod na kahalili ni David na aking ama; at ako'y isang munting bata lamang; hindi ko nalalaman ang paglulumabas at pumasok."
  },
  {
    "i": 8824,
    "b": 10,
    "c": 1103,
    "r": 1103,
    "o": 8,
    "t": "At ang iyong lingkod ay nasa gitna ng iyong bayan na iyong pinili, isang malaking bayan na hindi mabibilang o matuturingan dahil sa karamihan."
  },
  {
    "i": 8825,
    "b": 10,
    "c": 1103,
    "r": 1103,
    "o": 9,
    "t": "Bigyan mo nga ang iyong lingkod ng isang matalinong puso upang humatol sa iyong bayan, upang aking makilala ang mabuti at ang masama; sapagka't sino ang makahahatol dito sa iyong malaking bayan?"
  },
  {
    "i": 8826,
    "b": 10,
    "c": 1103,
    "r": 1103,
    "o": 10,
    "t": "At ang pangungusap ay nakalugod sa Panginoon, na hiningi ni Salomon ang bagay na ito."
  },
  {
    "i": 8827,
    "b": 10,
    "c": 1103,
    "r": 1103,
    "o": 11,
    "t": "At sinabi ng Dios sa kaniya, Sapagka't iyong hiningi ang bagay na ito, at hindi mo hiningi sa iyo ang mahabang buhay; o hiningi mo man sa iyo ang mga kayamanan, o hiningi mo man ang buhay ng iyong mga kaaway; kundi hiningi mo sa iyo'y katalinuhan upang kumilala ng kahatulan;"
  },
  {
    "i": 8828,
    "b": 10,
    "c": 1103,
    "r": 1103,
    "o": 12,
    "t": "Narito, aking ginawa ayon sa iyong salita: narito, aking binigyan ka ng isang pantas at matalinong puso; na anopa't walang naging gaya mo na una sa iyo, o may babangon mang sinoman pagkamatay mo."
  },
  {
    "i": 8829,
    "b": 10,
    "c": 1103,
    "r": 1103,
    "o": 13,
    "t": "At akin namang ibinigay sa iyo ang hindi mo hinihingi, ang kayamanan at gayon din ang karangalan, na anopa't walang magiging gaya mo sa mga hari, sa lahat ng iyong mga kaarawan."
  },
  {
    "i": 8830,
    "b": 10,
    "c": 1103,
    "r": 1103,
    "o": 14,
    "t": "At kung ikaw ay lalakad sa aking mga daan, upang ingatan ang aking mga palatuntunan, at ang aking mga utos, gaya ng inilakad ng iyong amang si David, ay akin ngang palalaunin ang iyong mga kaarawan."
  },
  {
    "i": 8831,
    "b": 10,
    "c": 1103,
    "r": 1103,
    "o": 15,
    "t": "At nagising si Salomon, at narito, yao'y isang panaginip: at siya'y naparoon sa Jerusalem, at tumayo sa harap ng kaban ng tipan ng Panginoon, at naghandog ng mga handog na susunugin, at naghandog ng mga handog tungkol sa kapayapaan, at gumawa ng kasayahan sa lahat ng kaniyang mga lingkod."
  },
  {
    "i": 8832,
    "b": 10,
    "c": 1103,
    "r": 1103,
    "o": 16,
    "t": "Nang magkagayo'y naparoon sa hari ang dalawang babae na mga patutot, at nagsitayo sa harap niya."
  },
  {
    "i": 8833,
    "b": 10,
    "c": 1103,
    "r": 1103,
    "o": 17,
    "t": "At sinabi ng isang babae, Oh panginoon ko, ako at ang babaing ito ay tumatahan sa isang bahay; at ako'y nanganak ng isang batang lalake sa bahay na kasama ko siya."
  },
  {
    "i": 8834,
    "b": 10,
    "c": 1103,
    "r": 1103,
    "o": 18,
    "t": "At nangyari, nang ikatlong araw pagkatapos na ako'y makapanganak, na ang babaing ito'y nanganak naman; at kami ay magkasama; walang iba sa amin sa bahay, liban sa kaming dalawa sa bahay."
  },
  {
    "i": 8835,
    "b": 10,
    "c": 1103,
    "r": 1103,
    "o": 19,
    "t": "At ang anak ng babaing ito ay namatay sa kinagabihan; sapagka't kaniyang nahigan."
  },
  {
    "i": 8836,
    "b": 10,
    "c": 1103,
    "r": 1103,
    "o": 20,
    "t": "At siya'y bumangon sa hating gabi, at kinuha niya ang anak kong lalake sa siping ko, samantalang ang iyong lingkod ay natutulog, at inihiga niya sa kaniyang sinapupunan, at inilagay ang kaniyang patay na anak sa aking sinapupunan."
  },
  {
    "i": 8837,
    "b": 10,
    "c": 1103,
    "r": 1103,
    "o": 21,
    "t": "At nang ako'y bumangon sa kinaumagahan upang aking pasusuhin ang aking anak, narito, siya'y patay: nguni't nang aking kilalanin ng kinaumagahan, narito, hindi ang aking anak na aking ipinanganak."
  },
  {
    "i": 8838,
    "b": 10,
    "c": 1103,
    "r": 1103,
    "o": 22,
    "t": "At sinabi ng isang babae, Hindi; kundi ang buhay ay aking anak at ang patay ay iyong anak. At sinabi ng isa: Hindi; kundi ang patay ay ang iyong anak, at ang buhay ay siyang aking anak. Ganito sila nangagsalita sa harap ng hari."
  },
  {
    "i": 8839,
    "b": 10,
    "c": 1103,
    "r": 1103,
    "o": 23,
    "t": "Nang magkagayo'y sinabi ng hari, Ang isa'y nagsasabi, Ang aking anak ay ang buhay, at ang iyong anak ay ang patay: at ang isa'y nagsasabi, Hindi; kundi ang iyong anak ay ang patay, at ang aking anak ay ang buhay."
  },
  {
    "i": 8840,
    "b": 10,
    "c": 1103,
    "r": 1103,
    "o": 24,
    "t": "At sinabi ng hari, Dalhan ninyo ako ng isang tabak. At sila'y nagdala ng isang tabak sa harap ng hari."
  },
  {
    "i": 8841,
    "b": 10,
    "c": 1103,
    "r": 1103,
    "o": 25,
    "t": "At sinabi ng hari, Hatiin ng dalawa ang buhay na bata, at ibigay ang kalahati sa isa at ang kalahati ay sa isa."
  },
  {
    "i": 8842,
    "b": 10,
    "c": 1103,
    "r": 1103,
    "o": 26,
    "t": "Nang magkagayo'y nagsalita ang babae na ina ng buhay na bata sa hari, sapagka't ang kaniyang pagmamahal ay nagniningas sa kaniyang anak, at sinabi niya, Oh panginoon ko, ibigay mo sa kaniya ang buhay na bata, at sa anomang paraa'y huwag mong patayin. Nguni't ang sabi ng isa, Hindi magiging akin ni iyo man; hatiin siya."
  },
  {
    "i": 8843,
    "b": 10,
    "c": 1103,
    "r": 1103,
    "o": 27,
    "t": "Nang magkagayo'y sumagot ang hari at nagsabi, ibigay sa kaniya ang buhay na bata, at sa anomang paraa'y huwag patayin: siya ang ina niya."
  },
  {
    "i": 8844,
    "b": 10,
    "c": 1103,
    "r": 1103,
    "o": 28,
    "t": "At nabalitaan ng buong Israel ang kahatulan na inihatol ng hari; at sila'y nangatakot sa hari: sapagka't kanilang nakita na ang karunungan ng Dios ay nasa kaniya, upang gumawa ng kahatulan."
  },
  {
    "i": 8845,
    "b": 10,
    "c": 1104,
    "r": 1104,
    "o": 1,
    "t": "At ang haring Salomon, ay hari sa buong Israel."
  },
  {
    "i": 8846,
    "b": 10,
    "c": 1104,
    "r": 1104,
    "o": 2,
    "t": "At ito ang mga naging prinsipe na napasa kaniya: si Azarias, na anak ng saserdoteng si Sadoc."
  },
  {
    "i": 8847,
    "b": 10,
    "c": 1104,
    "r": 1104,
    "o": 3,
    "t": "Si Elioreph at si Ahia, na mga anak ni Sisa, ay mga kalihim; si Josaphat na anak ni Ahilud, ay kasangguni;"
  },
  {
    "i": 8848,
    "b": 10,
    "c": 1104,
    "r": 1104,
    "o": 4,
    "t": "At si Benaia, na anak ni Joiada ay nangungulo sa hukbo; at si Sadoc at si Abiathar ay mga saserdote;"
  },
  {
    "i": 8849,
    "b": 10,
    "c": 1104,
    "r": 1104,
    "o": 5,
    "t": "At si Azarias na anak ni Nathan ay nangungulo sa mga pinuno; at si Zabud na anak ni Nathan ay pangulong tagapangasiwa, na kaibigan ng hari;"
  },
  {
    "i": 8850,
    "b": 10,
    "c": 1104,
    "r": 1104,
    "o": 6,
    "t": "At si Ahisar ay katiwala sa kaniyang bahay; at si Adoniram na anak ni Abda ay nasa mga magpapabuwis."
  },
  {
    "i": 8851,
    "b": 10,
    "c": 1104,
    "r": 1104,
    "o": 7,
    "t": "At si Salomon ay may labing dalawang katiwala sa buong Israel, na sila ang nag-iimbak ng pagkain ukol sa hari, at sa kaniyang sangbahayan: bawa't isa sa kanila'y nag-iimbak ng pagkain na isang buwan sa bawa't taon."
  },
  {
    "i": 8852,
    "b": 10,
    "c": 1104,
    "r": 1104,
    "o": 8,
    "t": "At ito ang kanilang mga pangalan: si Ben-hur sa lupaing maburol ng Ephraim:"
  },
  {
    "i": 8853,
    "b": 10,
    "c": 1104,
    "r": 1104,
    "o": 9,
    "t": "Si Ben-dacer, sa Maccas, at sa Saalbim, at sa Beth-semes, at sa Elonbeth-hanan:"
  },
  {
    "i": 8854,
    "b": 10,
    "c": 1104,
    "r": 1104,
    "o": 10,
    "t": "Si Ben-hesed, sa Aruboth (sa kaniya'y nauukol ang Socho, at ang buong lupain ng Ephet:)"
  },
  {
    "i": 8855,
    "b": 10,
    "c": 1104,
    "r": 1104,
    "o": 11,
    "t": "Si Ben-abinadab sa buong kataasan ng Dor (na ang asawa'y si Taphat na anak ni Salomon:)"
  },
  {
    "i": 8856,
    "b": 10,
    "c": 1104,
    "r": 1104,
    "o": 12,
    "t": "Si Baana na anak ni Ahilud sa Taanach, at sa Megiddo, at sa buong Beth-san na nasa siping ng Zaretan, sa ibaba ng Jezreel, mula sa Bethsan hanggang sa Abel-mehola, na may layong hanggang sa dako roon ng Jocmeam:"
  },
  {
    "i": 8857,
    "b": 10,
    "c": 1104,
    "r": 1104,
    "o": 13,
    "t": "Si Ben-geber, sa Ramoth-galaad; (sa kaniya nauukol ang mga bayan ni Jair na anak ni Manases, na nasa Galaad; sa makatuwid baga'y sa kaniya nauukol ang lupain ng Argob, na nasa Basan, anim na pung malaking bayan na may mga kuta at mga halang na tanso:)"
  },
  {
    "i": 8858,
    "b": 10,
    "c": 1104,
    "r": 1104,
    "o": 14,
    "t": "Si Ahinadab, anak ni Iddo sa Mahanaim:"
  },
  {
    "i": 8859,
    "b": 10,
    "c": 1104,
    "r": 1104,
    "o": 15,
    "t": "Si Ahimaas, sa Nephtali; (Ito rin ang nagasawa kay Basemath na anak na babae ni Salomon.)"
  },
  {
    "i": 8860,
    "b": 10,
    "c": 1104,
    "r": 1104,
    "o": 16,
    "t": "Si Baana, na anak ni Husai sa Aser at sa Alot."
  },
  {
    "i": 8861,
    "b": 10,
    "c": 1104,
    "r": 1104,
    "o": 17,
    "t": "Si Josaphat, na anak ni Pharua sa Issachar:"
  },
  {
    "i": 8862,
    "b": 10,
    "c": 1104,
    "r": 1104,
    "o": 18,
    "t": "Si Semei, na anak ni Ela sa Benjamin:"
  },
  {
    "i": 8863,
    "b": 10,
    "c": 1104,
    "r": 1104,
    "o": 19,
    "t": "Si Geber, na anak ni Uri sa lupain ng Galaad, na lupain ni Sehon na hari ng mga Amorrheo, at ni Og na hari sa Basan; at siya lamang ang katiwala sa lupaing yaon."
  },
  {
    "i": 8864,
    "b": 10,
    "c": 1104,
    "r": 1104,
    "o": 20,
    "t": "Ang Juda at ang Israel ay marami, na gaya ng buhangin sa tabi ng dagat sa karamihan, na nagkakainan, at nagiinuman, at nagkakatuwa."
  },
  {
    "i": 8865,
    "b": 10,
    "c": 1105,
    "r": 1105,
    "o": 1,
    "t": "At si Hiram na hari sa Tiro ay nagsugo ng kaniyang mga lingkod kay Salomon; dahil sa kaniyang nabalitaan na siya'y kanilang pinahiran ng langis na maging hari na kahalili ng kaniyang ama, sapagka't si Hiram ay naging laging maibigin kay David."
  },
  {
    "i": 8866,
    "b": 10,
    "c": 1105,
    "r": 1105,
    "o": 2,
    "t": "At si Salomon ay nagsugo kay Hiram, na kaniyang sinasabi,"
  },
  {
    "i": 8867,
    "b": 10,
    "c": 1105,
    "r": 1105,
    "o": 3,
    "t": "Talastas mo na kung paanong si David na aking ama ay hindi nakapagtayo ng bahay sa pangalan ng Panginoon niyang Dios dahil sa mga pagdidigmaan sa palibot niya sa bawa't dako, hanggang sa inilagay sila ng Panginoon sa ilalim ng mga talampakan ng kaniyang mga paa."
  },
  {
    "i": 8868,
    "b": 10,
    "c": 1105,
    "r": 1105,
    "o": 4,
    "t": "Nguni't ngayo'y binigyan ako ng Panginoon kong Dios ng katiwasayan sa bawa't dako; wala kahit kaaway, o masamang pangyayari man."
  },
  {
    "i": 8869,
    "b": 10,
    "c": 1105,
    "r": 1105,
    "o": 5,
    "t": "At, narito, ako'y tumalagang ipagtayo ng bahay ang pangalan ng Panginoon kong Dios, gaya ng sinalita ng Panginoon kay David na aking ama, na nagsasabi, Ang iyong anak na aking iuupo sa iyong luklukan na kahalili mo, siya ang magtatayo ng bahay para sa aking pangalan."
  },
  {
    "i": 8870,
    "b": 10,
    "c": 1105,
    "r": 1105,
    "o": 6,
    "t": "Ngayon nga'y ipagutos mo na iputol nila ako ng mga puno ng sedro sa Libano; at ang aking mga bataan ay makakasama ng iyong mga bataan: at aking bibigyan ka ng kaupahan sa iyong mga bataan ayon sa lahat na iyong sasabihin: sapagka't iyong talastas na wala sinoman sa amin na makapagdadaras ng mga kahoy ng gaya ng mga Sidonio."
  },
  {
    "i": 8871,
    "b": 10,
    "c": 1105,
    "r": 1105,
    "o": 7,
    "t": "At nangyari nang mabalitaan ni Hiram ang mga salita ni Salomon, na siya'y nagalak na mainam, at nagsabi, Purihin ang Panginoon sa araw na ito, na nagbigay kay David ng isang pantas na anak, sa malaking bayang ito."
  },
  {
    "i": 8872,
    "b": 10,
    "c": 1105,
    "r": 1105,
    "o": 8,
    "t": "At si Hiram ay nagsugo kay Salomon, na nagsasabi, Aking narinig ang pasugo na iyong ipinasugo sa akin: aking gagawin ang iyong buong nasa tungkol sa kahoy na sedro, at tungkol sa kahoy na abeto."
  },
  {
    "i": 8873,
    "b": 10,
    "c": 1105,
    "r": 1105,
    "o": 9,
    "t": "Ang aking mga bataan ay magsisipagbaba mula sa Libano hanggang sa dagat: at aking gagawing mga balsa upang dumaan sa dagat hanggang sa dakong iyong pagtuturuan sa akin, at aking ipakakalag doon, at iyong tatanggapin: at iyong tutuparin ang aking nasa, sa pagbibigay ng pagkain sa aking sangbahayan."
  },
  {
    "i": 8874,
    "b": 10,
    "c": 1105,
    "r": 1105,
    "o": 10,
    "t": "Sa gayo'y binigyan ni Hiram si Salomon ng kahoy na sedro, at kahoy na abeto ayon sa kaniyang buong nasa."
  },
  {
    "i": 8875,
    "b": 10,
    "c": 1105,
    "r": 1105,
    "o": 11,
    "t": "At binigyan ni Salomon si Hiram ng dalawang pung libong takal na trigo na pinaka pagkain ng kaniyang sangbahayan, at dalawang pung takal na taganas na langis; ganito binigyan ni Salomon si Hiram sa taon-taon."
  },
  {
    "i": 8876,
    "b": 10,
    "c": 1105,
    "r": 1105,
    "o": 12,
    "t": "At binigyan ng Panginoon si Salomon ng karunungan, gaya ng kaniyang ipinangako sa kaniya; at may kapayapaan si Hiram at si Salomon; at silang dalawa'y gumawa ng kasunduan."
  },
  {
    "i": 8877,
    "b": 10,
    "c": 1105,
    "r": 1105,
    "o": 13,
    "t": "At ang haring Salomon ay humingi ng mga mang-aatag sa buong Israel; at ang mga mang-aatag ay tatlong pung libong lalake."
  },
  {
    "i": 8878,
    "b": 10,
    "c": 1105,
    "r": 1105,
    "o": 14,
    "t": "At kaniyang sinusugo sila sa Libano na sangpu-sangpung libo bawa't buwan na halinhinan: isang buwan ay nasa Libano, at dalawang buwan ay sa bahay: at si Adoniram ay tagapamahala sa mga mang-aatag."
  },
  {
    "i": 8879,
    "b": 10,
    "c": 1105,
    "r": 1105,
    "o": 15,
    "t": "At si Salomon ay may pitong pung libong nagsisipagdala ng mga pasan at walong pung libong mangdadaras sa bundukin:"
  },
  {
    "i": 8880,
    "b": 10,
    "c": 1105,
    "r": 1105,
    "o": 16,
    "t": "Bukod pa ang mga kapatas ni Salomon na nasa gawain, na tatlong libo at tatlong daan, na nagpupuno sa mga taong nagsisigawa ng gawain."
  },
  {
    "i": 8881,
    "b": 10,
    "c": 1105,
    "r": 1105,
    "o": 17,
    "t": "At ang hari ay nagutos, at nagsitibag sila ng malalaking bato, ng mga mahahalagang bato, upang ilagay ang tatagang-baon ng bahay na gumagamit ng mga batong tabas."
  },
  {
    "i": 8882,
    "b": 10,
    "c": 1105,
    "r": 1105,
    "o": 18,
    "t": "At tinabas ng mga tagapagtayo ni Salomon, at ng mga tagapagtayo ni Hiram at ng mga Gebalita, at inihanda ang mga kahoy, at ang mga bato upang itayo ang bahay."
  },
  { "i": 8883, "b": 10, "c": 1105, "r": 1105, "o": 19, "t": null },
  { "i": 8884, "b": 10, "c": 1105, "r": 1105, "o": 20, "t": null },
  { "i": 8885, "b": 10, "c": 1105, "r": 1105, "o": 21, "t": null },
  { "i": 8886, "b": 10, "c": 1105, "r": 1105, "o": 22, "t": null },
  { "i": 8887, "b": 10, "c": 1105, "r": 1105, "o": 23, "t": null },
  { "i": 8888, "b": 10, "c": 1105, "r": 1105, "o": 24, "t": null },
  { "i": 8889, "b": 10, "c": 1105, "r": 1105, "o": 25, "t": null },
  { "i": 8890, "b": 10, "c": 1105, "r": 1105, "o": 26, "t": null },
  { "i": 8891, "b": 10, "c": 1105, "r": 1105, "o": 27, "t": null },
  { "i": 8892, "b": 10, "c": 1105, "r": 1105, "o": 28, "t": null },
  { "i": 8893, "b": 10, "c": 1105, "r": 1105, "o": 29, "t": null },
  { "i": 8894, "b": 10, "c": 1105, "r": 1105, "o": 30, "t": null },
  { "i": 8895, "b": 10, "c": 1105, "r": 1105, "o": 31, "t": null },
  { "i": 8896, "b": 10, "c": 1105, "r": 1105, "o": 32, "t": null },
  {
    "i": 8897,
    "b": 10,
    "c": 1106,
    "r": 1106,
    "o": 1,
    "t": "At nangyari nang ikaapat na raan at walong pung taon pagkatapos na ang mga anak ni Israel ay nangakalabas sa lupain ng Egipto, nang ikaapat na taon ng paghahari ni Salomon sa Israel, nang buwan ng Ziph, na ikalawang buwan, na kaniyang pinasimulang itinayo ang bahay ng Panginoon."
  },
  {
    "i": 8898,
    "b": 10,
    "c": 1106,
    "r": 1106,
    "o": 2,
    "t": "At ang bahay na itinayo ng haring Salomon ukol sa Panginoon, ang haba niyao'y anim na pung siko, at ang luwang ay dalawang pung siko, at ang taas ay tatlong pung siko."
  },
  {
    "i": 8899,
    "b": 10,
    "c": 1106,
    "r": 1106,
    "o": 3,
    "t": "At ang portiko sa harap ng templo ng bahay, may dalawang pung siko ang haba, ayon sa luwang ng bahay; at sangpung siko ang luwang niyaon sa harap ng bahay."
  }
]
