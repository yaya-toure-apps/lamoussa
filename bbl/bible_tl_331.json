[
  {
    "i": 33100,
    "b": 52,
    "c": 5416,
    "r": 5416,
    "o": 16,
    "t": "Na kayo'y pasakop naman sa mga gayon, at sa bawa't tumutulong sa gawa at nagpapagal."
  },
  {
    "i": 33101,
    "b": 52,
    "c": 5416,
    "r": 5416,
    "o": 17,
    "t": "At ikinagagalak ko ang pagdating ni Estefanas at ni Fortunato at ni Acaico: sapagka't ang kakulangan ninyo ay pinunan nila."
  },
  {
    "i": 33102,
    "b": 52,
    "c": 5416,
    "r": 5416,
    "o": 18,
    "t": "Sapagka't inaliw nila ang aking espiritu at ang inyo: magsikilala nga kayo sa mga gayon."
  },
  {
    "i": 33103,
    "b": 52,
    "c": 5416,
    "r": 5416,
    "o": 19,
    "t": "Binabati kayo ng mga iglesia sa Asia. Kayo'y binabating malabis sa Panginoon ni Aquila at ni Prisca pati ng iglesiang nasa kanilang bahay."
  },
  {
    "i": 33104,
    "b": 52,
    "c": 5416,
    "r": 5416,
    "o": 20,
    "t": "Binabati kayo ng lahat ng mga kapatid. Kayo'y mangagbatian ng halik na banal."
  },
  {
    "i": 33105,
    "b": 52,
    "c": 5416,
    "r": 5416,
    "o": 21,
    "t": "Ang bati ko, ni Pablo na sinulat ng aking sariling kamay."
  },
  {
    "i": 33106,
    "b": 52,
    "c": 5416,
    "r": 5416,
    "o": 22,
    "t": "Kung ang sinoman ay hindi umiibig sa Panginoon, ay maging takuwil siya. Maranatha."
  },
  {
    "i": 33107,
    "b": 52,
    "c": 5416,
    "r": 5416,
    "o": 23,
    "t": "Ang biyaya ng Panginoong Jesucristo ay sumainyo nawa."
  },
  {
    "i": 33108,
    "b": 52,
    "c": 5416,
    "r": 5416,
    "o": 24,
    "t": "Ang aking pagibig kay Cristo Jesus ay sumainyo nawang lahat. Siya nawa."
  },
  {
    "i": 33109,
    "b": 53,
    "c": 5501,
    "r": 5501,
    "o": 1,
    "t": "Si Pablo, na Apostol ni Cristo Jesus sa pamamagitan ng kalooban ng Dios, at si Timoteo, na ating kapatid sa Iglesia ng Dios na nasa Corinto, kalakip ng lahat ng mga banal na nasa buong Acaya."
  },
  {
    "i": 33110,
    "b": 53,
    "c": 5501,
    "r": 5501,
    "o": 2,
    "t": "Sumainyo nawa ang biyaya at kapayapaang mula sa Dios na ating Ama at sa Panginoong Jesucristo."
  },
  {
    "i": 33111,
    "b": 53,
    "c": 5501,
    "r": 5501,
    "o": 3,
    "t": "Purihin nawa ang Dios at Ama ng ating Panginoong Jesucristo, ang Ama ng mga kaawaan at Dios ng buong kaaliwan;"
  },
  {
    "i": 33112,
    "b": 53,
    "c": 5501,
    "r": 5501,
    "o": 4,
    "t": "Na siyang umaaliw sa atin sa lahat ng kapighatian, upang ating maaliw ang nangasa anomang kapighatian, sa pamamagitan ng pagaliw na inialiw din sa atin ng Dios."
  },
  {
    "i": 33113,
    "b": 53,
    "c": 5501,
    "r": 5501,
    "o": 5,
    "t": "Sapagka't kung paanong sumasagana sa atin ang mga sakit ni Cristo, ay gayon din naman ang aming kaaliwan ay sumasagana sa pamamagitan ni Cristo."
  },
  {
    "i": 33114,
    "b": 53,
    "c": 5501,
    "r": 5501,
    "o": 6,
    "t": "Datapuwa't maging kami man ay mapighati, ay para sa inyong kaaliwan at kaligtasan; o maging kami man ay maaliw ay para sa inyong kaaliwan, na siyang gumagawa sa pagdadalitang may pagtitiis ng mga gayon ding pagbabata na amin namang binabata:"
  },
  {
    "i": 33115,
    "b": 53,
    "c": 5501,
    "r": 5501,
    "o": 7,
    "t": "At ang aming pagasa tungkol sa inyo ay matibay; yamang nalalaman na kung paanong kayo'y mga karamay sa mga sakit, ay gayon din naman kayo sa kaaliwan."
  },
  {
    "i": 33116,
    "b": 53,
    "c": 5501,
    "r": 5501,
    "o": 8,
    "t": "Hindi namin ibig na kayo'y di makaalam, mga kapatid, ng tungkol sa mga kapighatian namin na nangyari sa Asia, na kami ay totoong nabigatan, ng higit sa aming kaya, ano pa't kami ay nawalan na ng pagasa sa buhay:"
  },
  {
    "i": 33117,
    "b": 53,
    "c": 5501,
    "r": 5501,
    "o": 9,
    "t": "Oo, kami'y nagkaroon sa aming sarili ng hatol sa kamatayan, upang huwag kaming magkatiwala sa amin ding sarili, kundi sa Dios na bumubuhay na maguli ng mga patay:"
  },
  {
    "i": 33118,
    "b": 53,
    "c": 5501,
    "r": 5501,
    "o": 10,
    "t": "Na siyang sa amin ay nagligtas sa gayong lubhang malaking kamatayan, at nagliligtas: na siya naming inaasahan na siya namang magliligtas pa sa amin;"
  },
  {
    "i": 33119,
    "b": 53,
    "c": 5501,
    "r": 5501,
    "o": 11,
    "t": "Kayo naman na nagsisitulong ng inyong panalangin na patungkol sa amin; upang dahil sa kaloob na ipinagkaloob sa amin sa pamamagitan ng marami, ay makapagpasalamat ang maraming tao dahil sa amin."
  },
  {
    "i": 33120,
    "b": 53,
    "c": 5501,
    "r": 5501,
    "o": 12,
    "t": "Sapagka't ang aming pagmamapuri ay ito, ang pagpapatotoo ng aming budhi, ayon sa kabanalan at pagtatapat sa Dios, hindi ayon sa karunungan ng laman, kundi sa biyaya ng Dios, na kami'y nagugali ng gayon sa sanglibutan at lalong sagana pa nga sa inyo."
  },
  {
    "i": 33121,
    "b": 53,
    "c": 5501,
    "r": 5501,
    "o": 13,
    "t": "Sapagka't hindi namin kayo sinusulatan ng ibang mga bagay, maliban na sa inyong binabasa, o kinikilala, at umaasa ako na inyong kikilalanin hanggang sa katapusan:"
  },
  {
    "i": 33122,
    "b": 53,
    "c": 5501,
    "r": 5501,
    "o": 14,
    "t": "Gaya naman ng inyong bahagyang pagkilala sa amin, na kami'y inyong kapurihan, gayon din naman kayo'y sa amin, sa araw ng Panginoong si Jesus."
  },
  {
    "i": 33123,
    "b": 53,
    "c": 5501,
    "r": 5501,
    "o": 15,
    "t": "At sa pagkakatiwalang ito ay ninasa kong pumariyan muna sa inyo, upang kayo'y mangagkaroon ng pangalawang pakinabang;"
  },
  {
    "i": 33124,
    "b": 53,
    "c": 5501,
    "r": 5501,
    "o": 16,
    "t": "At magdaan sa inyo na patungo sa Macedonia, at muling buhat sa Macedonia ay magbalik sa inyo, at nang tulungan ninyo ako sa paglalakbay ko sa Judea."
  },
  {
    "i": 33125,
    "b": 53,
    "c": 5501,
    "r": 5501,
    "o": 17,
    "t": "Nang nasain ko nga ang ganito, ako baga kaya ay nagatubili? o ang mga bagay na ninasa ko, ay mga ninasa ko baga ayon sa laman, upang magkaroon sa akin ng oo, oo, at ng hindi, hindi?"
  },
  {
    "i": 33126,
    "b": 53,
    "c": 5501,
    "r": 5501,
    "o": 18,
    "t": "Nguni't palibhasa'y ang Dios ay tapat, ang aming salita sa inyo ay di oo at hindi."
  },
  {
    "i": 33127,
    "b": 53,
    "c": 5501,
    "r": 5501,
    "o": 19,
    "t": "Sapagka't ang Anak ng Dios, si Jesucristo, na ipinangaral namin sa inyo, ako at si Silvano at si Timoteo, hindi naging oo at hindi, kundi sa kaniya ay naging oo."
  },
  {
    "i": 33128,
    "b": 53,
    "c": 5501,
    "r": 5501,
    "o": 20,
    "t": "Sapagka't maging gaano man ang mga pangako ng Dios, ay nasa kaniya ang oo: kaya nga naman na sa kaniya ang Siya Nawa sa ikaluluwalhati ng Dios sa pamamagitan namin."
  },
  {
    "i": 33129,
    "b": 53,
    "c": 5501,
    "r": 5501,
    "o": 21,
    "t": "Ngayon, siya na ang nagpapatibay sa amin na kasama ninyo kay Cristo, at nagpahid sa atin, ay ang Dios,"
  },
  {
    "i": 33130,
    "b": 53,
    "c": 5501,
    "r": 5501,
    "o": 22,
    "t": "Na siyang nagtatak naman sa atin, at nagbigay ng patotoo ng Espiritu sa ating mga puso."
  },
  {
    "i": 33131,
    "b": 53,
    "c": 5501,
    "r": 5501,
    "o": 23,
    "t": "Datapuwa't ang Dios ang tinatawag kong maging saksi sa aking kaluluwa, na upang huwag kayong papagdamdamin ay hindi muna ako napariyan sa Corinto."
  },
  {
    "i": 33132,
    "b": 53,
    "c": 5501,
    "r": 5501,
    "o": 24,
    "t": "Hindi sa kami ay may pagkapanginoon sa inyong pananampalataya, kundi kami ay mga tagatulong sa inyong katuwaan: sapagka't sa pananampalataya kayo'y nangagsisitatag."
  },
  {
    "i": 33133,
    "b": 53,
    "c": 5502,
    "r": 5502,
    "o": 1,
    "t": "Datapuwa't ito'y ipinasiya ko sa aking sarili, na hindi na ako muling paririyan sa inyo na may kalumbayan."
  },
  {
    "i": 33134,
    "b": 53,
    "c": 5502,
    "r": 5502,
    "o": 2,
    "t": "Sapagka't kung kayo'y palulumbayin ko, sino nga ang sa akin ay magpapagalak, kundi yaong pinalulumbay ko?"
  },
  {
    "i": 33135,
    "b": 53,
    "c": 5502,
    "r": 5502,
    "o": 3,
    "t": "At aking isinulat ang bagay ring ito, upang pagdating ko ay huwag akong magkaroon ng kalumbayan doon sa mga nararapat kong ikagalak; sa pagkakatiwala sa inyong lahat, na ang aking kagalakan ay kagalakan ninyong lahat."
  },
  {
    "i": 33136,
    "b": 53,
    "c": 5502,
    "r": 5502,
    "o": 4,
    "t": "Sapagka't sa malaking kapighatian at hapis ng puso ay sinulatan ko kayo na may maraming luha; hindi upang kayo'y palumbayin, kundi upang inyong makilala ang pagibig kong napakasagana sa inyo."
  },
  {
    "i": 33137,
    "b": 53,
    "c": 5502,
    "r": 5502,
    "o": 5,
    "t": "Datapuwa't kung ang sinoman ay nakapagpalumbay, hindi ako ang pinalumbay niya, kundi sa isang paraan ay kayong lahat (upang huwag kong higpitang totoo)."
  },
  {
    "i": 33138,
    "b": 53,
    "c": 5502,
    "r": 5502,
    "o": 6,
    "t": "Sukat na sa gayon ang kaparusahang ito na ipinarusa ng marami;"
  },
  {
    "i": 33139,
    "b": 53,
    "c": 5502,
    "r": 5502,
    "o": 7,
    "t": "Upang bagkus ninyong patawarin siya at aliwin siya, baka sa anomang paraan ay madaig ang gayon ng kaniyang malabis na kalumbayan."
  },
  {
    "i": 33140,
    "b": 53,
    "c": 5502,
    "r": 5502,
    "o": 8,
    "t": "Dahil dito'y ipinamamanhik ko sa inyo na papagtibayin ninyo ang pagibig sa kaniya."
  },
  {
    "i": 33141,
    "b": 53,
    "c": 5502,
    "r": 5502,
    "o": 9,
    "t": "Sapagka't dahil din sa bagay na ito ay sumulat ako, upang aking makilala ang katunayan tungkol sa inyo, kung kayo'y mga matalimahin sa lahat ng mga bagay."
  },
  {
    "i": 33142,
    "b": 53,
    "c": 5502,
    "r": 5502,
    "o": 10,
    "t": "Datapuwa't ang inyong pinatatawad ng anoman ay pinatatawad ko rin naman: sapagka't ang aking ipinatawad naman, kung ako'y nagpapatawad ng anoman, ay dahil sa inyo, sa harapan ni Cristo;"
  },
  {
    "i": 33143,
    "b": 53,
    "c": 5502,
    "r": 5502,
    "o": 11,
    "t": "Upang huwag kaming malamangan ni Satanas: sapagka't kami ay hindi hangal sa kaniyang mga lalang."
  },
  {
    "i": 33144,
    "b": 53,
    "c": 5502,
    "r": 5502,
    "o": 12,
    "t": "Nang ako'y dumating nga sa Troas dahil sa evangelio ni Cristo, at nang mabuksan sa akin ang isang pinto sa Panginoon,"
  },
  {
    "i": 33145,
    "b": 53,
    "c": 5502,
    "r": 5502,
    "o": 13,
    "t": "Ay hindi ako nagkaroon ng katiwasayan sa aking espiritu, sapagka't hindi ko nasumpungan si Tito na kapatid ko: datapuwa't pagkapagpaalam ko sa kanila, ako'y napasa Macedonia."
  },
  {
    "i": 33146,
    "b": 53,
    "c": 5502,
    "r": 5502,
    "o": 14,
    "t": "Datapuwa't salamat sa Dios, na laging pinapagtatagumpay tayo kay Cristo, at sa pamamagitan natin ay ipinahahayag ang samyo ng pagkakilala sa kaniya sa bawa't dako."
  },
  {
    "i": 33147,
    "b": 53,
    "c": 5502,
    "r": 5502,
    "o": 15,
    "t": "Sapagka't sa mga inililigtas, at sa mga napapahamak ay masarap tayong samyo ni Cristo sa Dios;"
  },
  {
    "i": 33148,
    "b": 53,
    "c": 5502,
    "r": 5502,
    "o": 16,
    "t": "Sa isa ay samyo mula sa kamatayan sa ikamamatay; at sa iba ay samyong mula sa kabuhayan sa ikabubuhay. At sino ang sapat sa mga bagay na ito?"
  },
  {
    "i": 33149,
    "b": 53,
    "c": 5502,
    "r": 5502,
    "o": 17,
    "t": "Sapagka't hindi kami gaya ng karamihan na kinakalakal ang salita ng Dios: kundi sa pagtatapat, at gaya ng mula sa Dios, sa harapan ng Dios ay nagsasalita kami para kay Cristo."
  },
  {
    "i": 33150,
    "b": 53,
    "c": 5503,
    "r": 5503,
    "o": 1,
    "t": "Pinasisimulan baga naming muli na ipagkapuri ang aming sarili? o kami baga ay nangangailangan gaya ng iba, ng mga sulat na papuri sa inyo, o mula sa inyo?"
  },
  {
    "i": 33151,
    "b": 53,
    "c": 5503,
    "r": 5503,
    "o": 2,
    "t": "Kayo ay ang aming sulat, na nasusulat sa aming mga puso, nakikilala at nababasa ng lahat ng mga tao;"
  },
  {
    "i": 33152,
    "b": 53,
    "c": 5503,
    "r": 5503,
    "o": 3,
    "t": "Yamang nahahayag na kayo'y sulat ni Cristo, na pinangasiwaan namin, hindi isinulat ng tinta, kundi ng Espiritu, ng Dios na buhay, hindi sa mga tapyas ng bato, kundi sa mga tapyas ng pusong laman."
  },
  {
    "i": 33153,
    "b": 53,
    "c": 5503,
    "r": 5503,
    "o": 4,
    "t": "At ang gayong pagkakatiwala sa Dios ay taglay namin sa pamamagitan ni Cristo:"
  },
  {
    "i": 33154,
    "b": 53,
    "c": 5503,
    "r": 5503,
    "o": 5,
    "t": "Hindi sa kami ay sapat na sa aming sarili, upang isiping ang anoman ay mula sa ganang aming sarili; kundi ang aming kasapatan ay mula sa Dios;"
  },
  {
    "i": 33155,
    "b": 53,
    "c": 5503,
    "r": 5503,
    "o": 6,
    "t": "Na sa amin naman ay nagpapaging sapat na mga ministro ng bagong tipan; hindi ng titik, kundi ng espiritu: sapagka't ang titik ay pumapatay, datapuwa't ang espiritu ay nagbibigay ng buhay."
  },
  {
    "i": 33156,
    "b": 53,
    "c": 5503,
    "r": 5503,
    "o": 7,
    "t": "Nguni't kung ang pangangasiwa ng kamatayan, na nasusulat, at nauukit sa mga bato, ay nangyaring may kaluwalhatian, ano pa't ang mga anak ni Israel ay hindi makatitig sa mukha ni Moises, dahil sa kaluwalhatian ng kaniyang mukha; na ang kaluwalhatiang ito'y lumilipas:"
  },
  {
    "i": 33157,
    "b": 53,
    "c": 5503,
    "r": 5503,
    "o": 8,
    "t": "Paanong hindi lalong magkakaroon ng kaluwalhatian ang pangangasiwa ng espiritu?"
  },
  {
    "i": 33158,
    "b": 53,
    "c": 5503,
    "r": 5503,
    "o": 9,
    "t": "Sapagka't kung ang pangangasiwa ng kahatulan ay may kaluwalhatian, ay bagkus pa ngang higit na sagana sa kaluwalhatian ang pangasiwang ukol sa katuwiran."
  },
  {
    "i": 33159,
    "b": 53,
    "c": 5503,
    "r": 5503,
    "o": 10,
    "t": "Sapagka't katotohanang ang pinaluwalhati ay hindi pinaluwalhati sa bagay na ito, ng dahil sa kaluwalhatiang sumasagana."
  },
  {
    "i": 33160,
    "b": 53,
    "c": 5503,
    "r": 5503,
    "o": 11,
    "t": "Sapagka't kung ang lumilipas ay may kaluwalhatian, ay lalo pang nananatili ay nasa kaluwalhatian."
  },
  {
    "i": 33161,
    "b": 53,
    "c": 5503,
    "r": 5503,
    "o": 12,
    "t": "Yaman ngang mayroong gayong pagasa ay ginagamit namin ang buong katapangan ng pananalita,"
  },
  {
    "i": 33162,
    "b": 53,
    "c": 5503,
    "r": 5503,
    "o": 13,
    "t": "At hindi gaya ni Moises, na nagtalukbong ng kaniyang mukha upang ang mga anak ni Israel ay huwag magsititig sa katapusan niyaong lumilipas:"
  },
  {
    "i": 33163,
    "b": 53,
    "c": 5503,
    "r": 5503,
    "o": 14,
    "t": "Datapuwa't ang kanilang mga pagiisip ay nagsitigas: sapagka't hanggang sa araw na ito, pagka binabasa ang matandang tipan, ang talukbong ding iyon ay nananatili na hindi itinataas, na ito'y naalis sa pamamagitan ni Cristo."
  },
  {
    "i": 33164,
    "b": 53,
    "c": 5503,
    "r": 5503,
    "o": 15,
    "t": "Datapuwa't hanggang sa araw na ito, kailan ma't binabasa ang mga aklat ni Moises, ay may isang talukbong na nakatakip sa kanilang puso."
  },
  {
    "i": 33165,
    "b": 53,
    "c": 5503,
    "r": 5503,
    "o": 16,
    "t": "Nguni't kailan ma't magbalik sa Panginoon, ay maaalis ang talukbong."
  },
  {
    "i": 33166,
    "b": 53,
    "c": 5503,
    "r": 5503,
    "o": 17,
    "t": "Ngayon ang Panginoon ay siyang Espiritu: at kung saan naroroon ang Espiritu ng Panginoon, doon ay may kalayaan."
  },
  {
    "i": 33167,
    "b": 53,
    "c": 5503,
    "r": 5503,
    "o": 18,
    "t": "Datapuwa't tayong lahat, na walang talukbong ang mukha na tumitinging gaya ng sa isang salamin sa kaluwalhatian ng Panginoon, ay nababago tayo sa gayon ding larawan mula sa kaluwalhatian hanggang sa kaluwalhatian, na gaya ng mula sa Panginoon na Espiritu."
  },
  {
    "i": 33168,
    "b": 53,
    "c": 5504,
    "r": 5504,
    "o": 1,
    "t": "Kaya nga sa pagkakaroon namin ng ministeriong ito, ayon sa aming tinanggap na kaawaan, ay hindi kami nanghihina."
  },
  {
    "i": 33169,
    "b": 53,
    "c": 5504,
    "r": 5504,
    "o": 2,
    "t": "Bagkus tinanggihan namin ang mga kahiyahiyang bagay na nangatatago, na hindi kami nagsisilakad sa katusuhan, ni nagsisigamit man na may daya ng mga salita ng Dios; kundi sa pagpapahayag ng katotohanan ay ipinagtatagubilin ang aming sarili sa bawa't budhi ng mga tao sa harapan ng Dios."
  },
  {
    "i": 33170,
    "b": 53,
    "c": 5504,
    "r": 5504,
    "o": 3,
    "t": "At kung ang aming evangelio ay natatalukbungan pa, ay may talukbong sa mga napapahamak:"
  },
  {
    "i": 33171,
    "b": 53,
    "c": 5504,
    "r": 5504,
    "o": 4,
    "t": "Na binulag ng dios ng sanglibutang ito ang mga pagiisip ng mga hindi nagsisisampalataya, upang sa kanila'y huwag sumilang ang kaliwanagan ng evangelio ng kaluwalhatian ni Cristo, na siyang larawan ng Dios."
  },
  {
    "i": 33172,
    "b": 53,
    "c": 5504,
    "r": 5504,
    "o": 5,
    "t": "Sapagka't hindi namin ipinangangaral ang aming sarili, kundi si Cristo Jesus na Panginoon, at kami ay gaya ng inyong mga alipin dahil kay Cristo."
  },
  {
    "i": 33173,
    "b": 53,
    "c": 5504,
    "r": 5504,
    "o": 6,
    "t": "Yamang ang Dios, ang nagsabi, Magniningning ang ilaw sa kadiliman, na siyang nagningning sa aming mga puso, upang magbigay ng liwanag ng pagkakilala sa kaluwalhatian ng Dios sa mukha ni Jesucristo."
  },
  {
    "i": 33174,
    "b": 53,
    "c": 5504,
    "r": 5504,
    "o": 7,
    "t": "Nguni't taglay namin ang kayamanang ito sa mga sisidlang-lupa, upang ang dakilang kalakhan ng kapangyarihan ay maging mula sa Dios, at huwag mula sa aming sarili;"
  },
  {
    "i": 33175,
    "b": 53,
    "c": 5504,
    "r": 5504,
    "o": 8,
    "t": "Sa magkabikabila ay nangagigipit kami, gayon ma'y hindi nangaghihinagpis; nangatitilihan, gayon ma'y hindi nangawawalan ng pagasa;"
  },
  {
    "i": 33176,
    "b": 53,
    "c": 5504,
    "r": 5504,
    "o": 9,
    "t": "Pinaguusig, gayon ma'y hindi pinababayaan; inilulugmok, gayon ma'y hindi nangasisira;"
  },
  {
    "i": 33177,
    "b": 53,
    "c": 5504,
    "r": 5504,
    "o": 10,
    "t": "Laging saan ma'y tinataglay sa katawan ang kamatayan ni Jesus, upang ang buhay ni Jesus ay mahayag naman sa aming katawan."
  },
  {
    "i": 33178,
    "b": 53,
    "c": 5504,
    "r": 5504,
    "o": 11,
    "t": "Sapagka't kaming nangabubuhay ay laging ibinibigay sa kamatayan dahil kay Jesus, upang ang buhay naman ni Jesus ay mahayag sa aming lamang may kamatayan."
  },
  {
    "i": 33179,
    "b": 53,
    "c": 5504,
    "r": 5504,
    "o": 12,
    "t": "Kaya nga ang kamatayan ay gumagawa sa amin, datapuwa't ang buhay ay sa inyo."
  },
  {
    "i": 33180,
    "b": 53,
    "c": 5504,
    "r": 5504,
    "o": 13,
    "t": "Nguni't yamang mayroong gayon ding espiritu ng pananampalataya, na gaya ng nasusulat, Sumampalataya ako, at kaya't nagsalita ako; kami naman ay nagsisisampalataya, at kaya't kami naman ay nangagsasalita;"
  },
  {
    "i": 33181,
    "b": 53,
    "c": 5504,
    "r": 5504,
    "o": 14,
    "t": "Na aming nalalaman na ang bumuhay na maguli sa Panginoong Jesus ay siya ring bubuhay na maguli sa amin na kalakip ni Jesus, at ihaharap kaming kasama ninyo."
  },
  {
    "i": 33182,
    "b": 53,
    "c": 5504,
    "r": 5504,
    "o": 15,
    "t": "Sapagka't ang lahat ng mga bagay ay dahil sa inyo, upang ang biyaya na pinarami sa pamamagitan ng marami, ay siyang magpasagana ng pagpapasalamat sa ikaluluwalhati ng Dios."
  },
  {
    "i": 33183,
    "b": 53,
    "c": 5504,
    "r": 5504,
    "o": 16,
    "t": "Kaya nga hindi kami nanghihimagod; bagama't ang aming pagkataong labas ay pahina, nguni't ang aming pagkataong loob ay nababago sa araw-araw."
  },
  {
    "i": 33184,
    "b": 53,
    "c": 5504,
    "r": 5504,
    "o": 17,
    "t": "Sapagka't ang aming magaang kapighatian, na sa isang sangdali lamang, ay siyang gumagawa sa amin ng lalo't lalong bigat ng kaluwalhatiang walang hanggan;"
  },
  {
    "i": 33185,
    "b": 53,
    "c": 5504,
    "r": 5504,
    "o": 18,
    "t": "Samantalang kami ay nagsisitingin hindi sa mga bagay na nangakikita, kundi sa mga bagay na hindi nangakikita: sapagka't ang mga bagay na nangakikita ay may katapusan; datapuwa't ang mga bagay na hindi nangakikita ay walang hanggan."
  },
  {
    "i": 33186,
    "b": 53,
    "c": 5505,
    "r": 5505,
    "o": 1,
    "t": "Sapagka't nalalaman namin na kung masira ang aming bahay na tabernakulong ukol sa lupa, ay mayroong kaming isang gusaling mula sa Dios, bahay na hindi gawa ng mga kamay, walang hanggan, sa sangkalangitan."
  },
  {
    "i": 33187,
    "b": 53,
    "c": 5505,
    "r": 5505,
    "o": 2,
    "t": "Sapagka't tunay na sa ganito kami ay nagsisihibik, na nangagnanasang mabihisan kami ng aming tahanang mula sa langit:"
  },
  {
    "i": 33188,
    "b": 53,
    "c": 5505,
    "r": 5505,
    "o": 3,
    "t": "Na kung mabihisan nga kami niyaon ay hindi kami mangasusumpungang hubad."
  },
  {
    "i": 33189,
    "b": 53,
    "c": 5505,
    "r": 5505,
    "o": 4,
    "t": "Sapagka't tunay na kaming nangasa tabernakulong ito ay nagsisihibik, na nangabibigatan; hindi sa ninanasa naming maging hubad, kundi ninanasa naming kami'y bihisan, upang ang may kamatayan ay lamunin ng buhay."
  },
  {
    "i": 33190,
    "b": 53,
    "c": 5505,
    "r": 5505,
    "o": 5,
    "t": "Ngayon ang gumawa sa amin ng bagay ding ito ay ang Dios, na nagbigay sa amin ng patotoo ng Espiritu."
  },
  {
    "i": 33191,
    "b": 53,
    "c": 5505,
    "r": 5505,
    "o": 6,
    "t": "Kaya nga kami'y laging malakas ang loob, at nalalaman namin na, samantalang kami ay nangasa tahanan sa katawan, ay wala kami sa harapan ng Panginoon."
  },
  {
    "i": 33192,
    "b": 53,
    "c": 5505,
    "r": 5505,
    "o": 7,
    "t": "(Sapagka't nagsisilakad kami sa pamamagitan ng pananampalataya, hindi sa pamamagitan ng paningin);"
  },
  {
    "i": 33193,
    "b": 53,
    "c": 5505,
    "r": 5505,
    "o": 8,
    "t": "Na malakas ang loob namin, ang sabi ko, at ibig pa nga namin ang mawala sa katawan, at mapasa tahanan na kasama ng Panginoon."
  },
  {
    "i": 33194,
    "b": 53,
    "c": 5505,
    "r": 5505,
    "o": 9,
    "t": "Kaya't ang amin namang pinagsisikapan, maging sa tahanan man o di man, ay maging kalugodlugod kami sa kaniya."
  },
  {
    "i": 33195,
    "b": 53,
    "c": 5505,
    "r": 5505,
    "o": 10,
    "t": "Sapagka't tayong lahat ay kinakailangang mahayag sa harapan ng hukuman ni Cristo; upang tumanggap ang bawa't isa ng mga bagay na ginawa sa pamamagitan ng katawan, ayon sa ginawa niya, maging mabuti o masama."
  },
  {
    "i": 33196,
    "b": 53,
    "c": 5505,
    "r": 5505,
    "o": 11,
    "t": "Yamang nalalaman nga ang pagkatakot sa Panginoon, ay aming hinihikayat ang mga tao, nguni't kami ay nangahahayag sa Dios; at inaasahan ko na kami ay nangahayag din naman sa inyong mga budhi."
  },
  {
    "i": 33197,
    "b": 53,
    "c": 5505,
    "r": 5505,
    "o": 12,
    "t": "Hindi namin ipinagkakapuring muli ang aming sarili sa inyo, kundi binibigyan namin kayo ng dahilan na ikaluluwalhati ninyo dahil sa amin, upang kayo'y mangagkaroon ng maisasagot sa mga nagpapaluwalhati sa anyo, at hindi sa puso."
  },
  {
    "i": 33198,
    "b": 53,
    "c": 5505,
    "r": 5505,
    "o": 13,
    "t": "Sapagka't kung kami ay maging mga ulol, ay para sa Dios; o maging kami ay mahinahon ang pagiisip, ay para sa inyo."
  },
  {
    "i": 33199,
    "b": 53,
    "c": 5505,
    "r": 5505,
    "o": 14,
    "t": "Sapagka't ang pagibig ni Cristo ay pumipilit sa amin; sapagka't ipinasisiya namin ang ganito, na kung ang isa ay namatay dahil sa lahat, kung gayo'y lahat ay nangamatay;"
  }
]
