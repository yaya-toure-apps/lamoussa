[
  {
    "i": 9600,
    "b": 11,
    "c": 1203,
    "r": 1203,
    "o": 23,
    "t": "Și au zis: \"Sânge este! Negreșit, regii s-au sfâșiat între ei, s-au lovit unul pe altul. Acum dar, la pradă, Moabe!"
  },
  {
    "i": 9601,
    "b": 11,
    "c": 1203,
    "r": 1203,
    "o": 24,
    "t": "Dar, când au ajuns în tabăra lui Israel, israeliții s-au ridicat și au lovit pe moabiți, care au fugit dinaintea lor, și au mers înainte, bătându-i."
  },
  {
    "i": 9602,
    "b": 11,
    "c": 1203,
    "r": 1203,
    "o": 25,
    "t": "Și au dărâmat cetățile și au aruncat fiecare piatra sa în toate ogoarele cele mai bune și le-au umplut și au astupat toate izvoarele de apă și au tăiat toți pomii cei buni. Și n-a mai rămas decât Chir-Hareset, pe care arcașii l-au împresurat și l-au bătut."
  },
  {
    "i": 9603,
    "b": 11,
    "c": 1203,
    "r": 1203,
    "o": 26,
    "t": "Și a văzut regele Moabului că nu poate să mai țină piept luptei și a luat cu sine șapte sute de oameni, care trăgeau sabia, ca să-și croiască drum până la regele Edomului, dar n-au putut."
  },
  {
    "i": 9604,
    "b": 11,
    "c": 1203,
    "r": 1203,
    "o": 27,
    "t": "Atunci a luat pe fiul său cel mai mare, care trebuia să domnească în locul său, și l-a adus ca ardere de tot pe zidul cetății. Și a fost mare mânie asupra lui Israel și s-au depărtat de la el și s-au întors în țara lor."
  },
  {
    "i": 9605,
    "b": 11,
    "c": 1204,
    "r": 1204,
    "o": 1,
    "t": "Și o femeie dintre fiii profeților a strigat către Elisei, zicând: \"Robul tău, bărbatul meu, a murit și tu știi că robul tău se temea de Domnul. Și iată, cel care a dat cu împrumut a venit să-mi ia cei doi copii ai mei ca să-i facă robi."
  },
  {
    "i": 9606,
    "b": 11,
    "c": 1204,
    "r": 1204,
    "o": 2,
    "t": "Iar Elisei i-a zis: \"Ce pot să fac pentru tine? Spune-mi ce ai în casă?\" Și ea a răspuns: \"Roaba ta n-are nimic în casă decât un vas cu untdelemn."
  },
  {
    "i": 9607,
    "b": 11,
    "c": 1204,
    "r": 1204,
    "o": 3,
    "t": "Atunci el a zis: \"Du-te și cere vase de afară de la toți vecinii tăi, vase goale și nu puține!"
  },
  {
    "i": 9608,
    "b": 11,
    "c": 1204,
    "r": 1204,
    "o": 4,
    "t": "Apoi intră, închide ușa după tine și după fiii tăi și toarnă untdelemn în toate aceste vase și pune deoparte pe cele pline!"
  },
  {
    "i": 9609,
    "b": 11,
    "c": 1204,
    "r": 1204,
    "o": 5,
    "t": "Și a plecat de la el și a închis ușa după ea și după fiii ei; și ei îi aduceau vasele și ea turna."
  },
  {
    "i": 9610,
    "b": 11,
    "c": 1204,
    "r": 1204,
    "o": 6,
    "t": "Și, când s-au umplut vasele, a zis fiului ei: \"Mai adu-mi un vas!\", dar el a răspuns: \"Nu mai este niciun vas!\" Atunci untdelemnul s-a oprit."
  },
  {
    "i": 9611,
    "b": 11,
    "c": 1204,
    "r": 1204,
    "o": 7,
    "t": "Și a venit și a spus omului lui Dumnezeu. Iar el a zis: \"Du-te, vinde untdelemnul și plătește-ți datoria și trăiește tu și fiii tăi din ce va rămâne!"
  },
  {
    "i": 9612,
    "b": 11,
    "c": 1204,
    "r": 1204,
    "o": 8,
    "t": "Și într-o zi, Elisei a trecut prin Șunem și acolo era o femeie bogată care l-a silit să mănânce. Și de câte ori trecea pe acolo, intra la ea să mănânce."
  },
  {
    "i": 9613,
    "b": 11,
    "c": 1204,
    "r": 1204,
    "o": 9,
    "t": "Și ea a zis către bărbatul ei: \"Iată, știu că acesta este un om sfânt al lui Dumnezeu care trece mereu pe la noi."
  },
  {
    "i": 9614,
    "b": 11,
    "c": 1204,
    "r": 1204,
    "o": 10,
    "t": "Să facem un mic foișor cu ziduri și să punem acolo un pat pentru el, o masă, un scaun și un sfeșnic, ca atunci când va veni la noi, să se retragă acolo!"
  },
  {
    "i": 9615,
    "b": 11,
    "c": 1204,
    "r": 1204,
    "o": 11,
    "t": "Și, într-o zi, a venit acolo și s-a retras în foișor și s-a culcat."
  },
  {
    "i": 9616,
    "b": 11,
    "c": 1204,
    "r": 1204,
    "o": 12,
    "t": "Și a zis către Ghehazi, slujitorul său: \"Cheamă pe sunamiteanca aceasta!\" Și a chemat-o și ea a stat înaintea lui."
  },
  {
    "i": 9617,
    "b": 11,
    "c": 1204,
    "r": 1204,
    "o": 13,
    "t": "Și el i-a zis: \"Spune-i: Iată, te-ai ostenit pentru noi cu toată această grijă. Ce să facem pentru tine? Ai vrea să grăim pentru tine către rege sau către căpetenia oștirii?\" Dar ea a răspuns: \"Eu locuiesc în mijlocul poporului meu."
  },
  {
    "i": 9618,
    "b": 11,
    "c": 1204,
    "r": 1204,
    "o": 14,
    "t": "Atunci el a zis: \"Dar ce să facem pentru ea?\" Iar Ghehazi a răspuns: \"Ei bine, ea n-are fiu și bărbatul ei este bătrân."
  },
  {
    "i": 9619,
    "b": 11,
    "c": 1204,
    "r": 1204,
    "o": 15,
    "t": "Elisei a zis: \"Cheamă-o!\" Slujitorul a chemat-o și ea a stat la ușă."
  },
  {
    "i": 9620,
    "b": 11,
    "c": 1204,
    "r": 1204,
    "o": 16,
    "t": "Și i-a zis: \"Pe vremea aceasta, anul viitor, vei ține un fiu în brațe.\" Iar ea a zis: \"Nu, domnul meu! Nu minți pe roaba ta!"
  },
  {
    "i": 9621,
    "b": 11,
    "c": 1204,
    "r": 1204,
    "o": 17,
    "t": "Dar femeia a zămislit și a născut un fiu la vremea aceea, pe care i-o spusese Elisei."
  },
  {
    "i": 9622,
    "b": 11,
    "c": 1204,
    "r": 1204,
    "o": 18,
    "t": "Și copilul a crescut. Într-o zi s-a dus la tatăl său, la secerători,"
  },
  {
    "i": 9623,
    "b": 11,
    "c": 1204,
    "r": 1204,
    "o": 19,
    "t": "Și a zis către tatăl său: \"Capul meu, capul meu!\" Iar el a poruncit unui slujitor să-l ducă la mama sa."
  },
  {
    "i": 9624,
    "b": 11,
    "c": 1204,
    "r": 1204,
    "o": 20,
    "t": "Și acesta l-a luat și l-a dus la mama sa și a stat pe genunchii ei până la amiază și a murit."
  },
  {
    "i": 9625,
    "b": 11,
    "c": 1204,
    "r": 1204,
    "o": 21,
    "t": "Atunci ea s-a suit și l-a culcat pe patul omului lui Dumnezeu și a închis ușa și a ieșit."
  },
  {
    "i": 9626,
    "b": 11,
    "c": 1204,
    "r": 1204,
    "o": 22,
    "t": "Și a chemat pe bărbatul ei și a zis: \"Trimite-mi, te rog, pe unul dintre slujitori cu o asină, ca să alerg până la omul lui Dumnezeu și să mă întorc."
  },
  {
    "i": 9627,
    "b": 11,
    "c": 1204,
    "r": 1204,
    "o": 23,
    "t": "Iar el a întrebat: \"Pentru ce mergi la el astăzi? Nu este nici lună nouă, nici zi de odihnă.\" Dar ea a răspuns: \"Pace fie!"
  },
  {
    "i": 9628,
    "b": 11,
    "c": 1204,
    "r": 1204,
    "o": 24,
    "t": "Și a pus șaua pe asină și a zis către slujitorul său: \"Mânați și nu mă opriți pe drum, decât numai când vă voi porunci!"
  },
  {
    "i": 9629,
    "b": 11,
    "c": 1204,
    "r": 1204,
    "o": 25,
    "t": "Și a pornit și a venit la omul lui Dumnezeu la muntele Carmel. Iar omul lui Dumnezeu, văzând-o de departe, a zis către Ghehazi, slujitorul său: \"Iată, sunamiteanca aceea!"
  },
  {
    "i": 9630,
    "b": 11,
    "c": 1204,
    "r": 1204,
    "o": 26,
    "t": "Acum, aleargă-i înainte și întreabă-o: Ești bine? Bărbatul tău este bine? Copilul este bine?\" Iar ea a răspuns: \"Bine!"
  },
  {
    "i": 9631,
    "b": 11,
    "c": 1204,
    "r": 1204,
    "o": 27,
    "t": "Iar când a ajuns la omul lui Dumnezeu pe munte, a apucat picioarele lui. Atunci Ghehazi s-a apropiat s-o îndepărteze, dar omul lui Dumnezeu a zis: \"Las-o, căci sufletul ei este amărât, iar Domnul mi-a ascuns și nu mi-a arătat lucrul acesta."
  },
  {
    "i": 9632,
    "b": 11,
    "c": 1204,
    "r": 1204,
    "o": 28,
    "t": "Iar ea a zis: \"Oare am cerut eu fiu de la domnul meu? Oare n-am zis eu să nu mă înșeli?"
  },
  {
    "i": 9633,
    "b": 11,
    "c": 1204,
    "r": 1204,
    "o": 29,
    "t": "Atunci Elisei a zis către Ghehazi: \"Încinge-ți coapsele, ia toiagul meu în mână și mergi. Dacă întâlnești pe cineva, să nu-l saluți și, dacă te va saluta cineva, să nu-i răspunzi; și pune toiagul meu pe fața copilului!"
  },
  {
    "i": 9634,
    "b": 11,
    "c": 1204,
    "r": 1204,
    "o": 30,
    "t": "Dar mama copilului a zis: \"Viu este Domnul și viu este sufletul tău, nu te voi lăsa!\" Atunci el s-a sculat și a mers după ea."
  },
  {
    "i": 9635,
    "b": 11,
    "c": 1204,
    "r": 1204,
    "o": 31,
    "t": "Iar Ghehazi le-a luat-o înainte și a pus toiagul pe fața copilului, dar n-a fost nici glas, nici simțire. Atunci s-a întors înaintea lui Elisei și i-a spus, zicând: \"Copilul nu s-a trezit!"
  },
  {
    "i": 9636,
    "b": 11,
    "c": 1204,
    "r": 1204,
    "o": 32,
    "t": "Și a intrat Elisei în casă și iată, copilul era mort și culcat pe patul lui."
  },
  {
    "i": 9637,
    "b": 11,
    "c": 1204,
    "r": 1204,
    "o": 33,
    "t": "Și a intrat și a închis ușa după ei amândoi și s-a rugat Domnului."
  },
  {
    "i": 9638,
    "b": 11,
    "c": 1204,
    "r": 1204,
    "o": 34,
    "t": "Și s-a suit și s-a culcat pe copil și a pus gura lui pe gura lui, ochii lui pe ochii lui și palmele lui pe palmele lui și s-a întins peste el și s-a încălzit trupul copilului."
  },
  {
    "i": 9639,
    "b": 11,
    "c": 1204,
    "r": 1204,
    "o": 35,
    "t": "Apoi s-a întors și a umblat prin casă de ici-colo și iar s-a suit și s-a întins peste el până de șapte ori. Atunci a strănutat copilul și a deschis ochii."
  },
  {
    "i": 9640,
    "b": 11,
    "c": 1204,
    "r": 1204,
    "o": 36,
    "t": "Și a chemat pe Ghehazi și a zis: \"Cheamă pe sunamiteanca aceasta!\" Și a chemat-o, iar ea a venit la el și a zis: \"Ia pe fiul tău!"
  },
  {
    "i": 9641,
    "b": 11,
    "c": 1204,
    "r": 1204,
    "o": 37,
    "t": "Atunci ea a intrat și a căzut la picioarele lui și s-a închinat până la pământ; apoi a luat pe fiul său și a ieșit."
  },
  {
    "i": 9642,
    "b": 11,
    "c": 1204,
    "r": 1204,
    "o": 38,
    "t": "Și s-a întors Elisei în Ghilgal, pe când era foamete în țară. Și, pe când fiii profeților ședeau înaintea lui, el a zis către slujitorul său: \"Pune oala cea mare și fierbe o ciorbă pentru fiii profeților!"
  },
  {
    "i": 9643,
    "b": 11,
    "c": 1204,
    "r": 1204,
    "o": 39,
    "t": "Atunci unul dintre ei a ieșit pe câmp să strângă verdețuri și a găsit o viță sălbatică și a cules de pe ea colocvinte sălbatice, și a umplut haina lui, și s-a întors și le-a tăiat în bucăți în oala cu ciorbă, căci nu știau ce sunt."
  },
  {
    "i": 9644,
    "b": 11,
    "c": 1204,
    "r": 1204,
    "o": 40,
    "t": "Și au turnat oamenilor să mănânce, dar, cum au gustat din ciorbă, au strigat: \"Omule al lui Dumnezeu, moarte este în oală!\" Și n-au putut să mănânce."
  },
  {
    "i": 9645,
    "b": 11,
    "c": 1204,
    "r": 1204,
    "o": 41,
    "t": "Atunci Elisei a zis: \"Aduceți făină!\" Și a aruncat-o în oală și a zis: \"Dă oamenilor să mănânce!\" Și n-a mai fost nimic rău în oală."
  },
  {
    "i": 9646,
    "b": 11,
    "c": 1204,
    "r": 1204,
    "o": 42,
    "t": "Și a venit un om din Baal-Șalișa și a adus omului lui Dumnezeu pâine din cele dintâi roade, douăzeci de pâini de orz și boabe proaspete în sac. Iar el a poruncit: \"Dă oamenilor să mănânce!"
  },
  {
    "i": 9647,
    "b": 11,
    "c": 1204,
    "r": 1204,
    "o": 43,
    "t": "Dar slujitorul său a răspuns: \"Cum să dau eu la o sută de oameni?\" El însă a zis: \"Dă oamenilor să mănânce, căci așa zice Domnul: Vor mânca și va mai rămâne!"
  },
  {
    "i": 9648,
    "b": 11,
    "c": 1204,
    "r": 1204,
    "o": 44,
    "t": "Și le-a pus înainte și au mâncat și a mai rămas, după cuvântul Domnului."
  },
  {
    "i": 9649,
    "b": 11,
    "c": 1205,
    "r": 1205,
    "o": 1,
    "t": "Naaman, căpetenia oștirii regelui Siriei, era un om mare înaintea stăpânului său și avea trecere mare la el, căci prin el dăduse Domnul izbăvire Siriei. Dar omul acesta era lepros."
  },
  {
    "i": 9650,
    "b": 11,
    "c": 1205,
    "r": 1205,
    "o": 2,
    "t": "Și ieșiseră sirienii la oaste și aduseseră roabă din țara lui Israel o fetiță, care slujea nevestei lui Naaman."
  },
  {
    "i": 9651,
    "b": 11,
    "c": 1205,
    "r": 1205,
    "o": 3,
    "t": "Și a zis ea către stăpâna sa: \"O, de ar fi domnul meu la profetul din Samaria! Atunci l-ar curăți de lepra lui!"
  },
  {
    "i": 9652,
    "b": 11,
    "c": 1205,
    "r": 1205,
    "o": 4,
    "t": "Atunci Naaman a intrat și a spus stăpânului său, zicând: \"Așa și așa a vorbit fetița care este din țara lui Israel."
  },
  {
    "i": 9653,
    "b": 11,
    "c": 1205,
    "r": 1205,
    "o": 5,
    "t": "Și regele Siriei a zis: \"Du-te, dar, și eu voi trimite o scrisoare regelui lui Israel!\" Atunci a plecat el și a luat cu el zece talanți de argint, șase mii de sicli de aur și zece veșminte de schimb."
  },
  {
    "i": 9654,
    "b": 11,
    "c": 1205,
    "r": 1205,
    "o": 6,
    "t": "Și a adus scrisoarea regelui lui Israel, care zicea: \"Cu scrisoarea aceasta, iată, îți trimit pe robul meu Naaman, ca să-l curățești de lepra lui!"
  },
  {
    "i": 9655,
    "b": 11,
    "c": 1205,
    "r": 1205,
    "o": 7,
    "t": "Și, citind regele lui Israel scrisoarea, și-a rupt hainele și a zis: \"Oare sunt eu Dumnezeu, ca să dau moarte și să dau viață, de-mi trimite acesta să curăț un om de lepra lui? Acum dar cunoașteți și vedeți că acesta caută pricină împotriva mea!"
  },
  {
    "i": 9656,
    "b": 11,
    "c": 1205,
    "r": 1205,
    "o": 8,
    "t": "Dar, auzind Elisei, omul lui Dumnezeu, că regele lui Israel și-a rupt hainele, a trimis la rege, zicând: \"Pentru ce ți-ai rupt hainele? Să vină, dar, la mine și va ști că este profet în Israel!"
  },
  {
    "i": 9657,
    "b": 11,
    "c": 1205,
    "r": 1205,
    "o": 9,
    "t": "Atunci a venit Naaman cu caii săi și cu carul său și a stat la ușa casei lui Elisei."
  },
  {
    "i": 9658,
    "b": 11,
    "c": 1205,
    "r": 1205,
    "o": 10,
    "t": "Și a trimis Elisei la el un sol, zicând: \"Du-te și te scaldă de șapte ori în Iordan și trupul tău se va face iarăși curat!"
  },
  {
    "i": 9659,
    "b": 11,
    "c": 1205,
    "r": 1205,
    "o": 11,
    "t": "Și s-a mâniat Naaman și a plecat, zicând: \"Iată, eu ziceam în gândul meu că va ieși la mine și va sta și va chema Numele Domnului Dumnezeului său și va pune mâna pe locul bolnav și așa va curăți lepra."
  },
  {
    "i": 9660,
    "b": 11,
    "c": 1205,
    "r": 1205,
    "o": 12,
    "t": "Oare râurile Damascului, Abana și Farpar, nu sunt mai bune decât toate apele lui Israel? Nu puteam să mă spăl în ele și să mă curăț?\" Și s-a întors și a plecat cu mânie."
  },
  {
    "i": 9661,
    "b": 11,
    "c": 1205,
    "r": 1205,
    "o": 13,
    "t": "Atunci s-au apropiat slujitorii lui și i-au grăit, zicând: \"Părinte, de ți-ar fi poruncit profetul un lucru greu, nu l-ai fi făcut? Cu cât mai mult, cu cât ți-a zis: Spală-te și te vei curăți!"
  },
  {
    "i": 9662,
    "b": 11,
    "c": 1205,
    "r": 1205,
    "o": 14,
    "t": "Atunci s-a coborât el și s-a scăldat în Iordan de șapte ori, după cuvântul omului lui Dumnezeu, și trupul lui s-a făcut iarăși curat, ca trupul unui copil mic."
  },
  {
    "i": 9663,
    "b": 11,
    "c": 1205,
    "r": 1205,
    "o": 15,
    "t": "Apoi s-a întors la omul lui Dumnezeu cu toată suita lui, a intrat, a stat înaintea lui și a zis: \"Iată, știu acum că nu este Dumnezeu pe tot pământul decât numai în Israel! Acum, te rog, primește un dar de la robul tău!"
  },
  {
    "i": 9664,
    "b": 11,
    "c": 1205,
    "r": 1205,
    "o": 16,
    "t": "Dar Elisei a răspuns: \"Viu este Domnul înaintea căruia slujesc, că nu voi primi!\" Și l-a silit să primească, dar el n-a vrut."
  },
  {
    "i": 9665,
    "b": 11,
    "c": 1205,
    "r": 1205,
    "o": 17,
    "t": "Atunci Naaman a zis: \"Dacă nu vrei, dă, te rog, robului tău atâta pământ cât pot duce doi catâri, căci robul tău nu va mai aduce ardere de tot și nici jertfă altor dumnezei, decât numai Domnului."
  },
  {
    "i": 9666,
    "b": 11,
    "c": 1205,
    "r": 1205,
    "o": 18,
    "t": "Și Domnul să ierte robului tău lucrul acesta: Când stăpânul meu intră în templul lui Rimon, ca să se închine, și se sprijină pe brațul meu și mă închin și eu în templul lui Rimon, Domnul să ierte robului tău lucrul acesta!"
  },
  {
    "i": 9667,
    "b": 11,
    "c": 1205,
    "r": 1205,
    "o": 19,
    "t": "Iar Elisei i-a zis: \"Du-te în pace!\" Și a plecat Naaman de la el, cale de o poștă."
  },
  {
    "i": 9668,
    "b": 11,
    "c": 1205,
    "r": 1205,
    "o": 20,
    "t": "Atunci Ghehazi, slujitorul lui Elisei, omul lui Dumnezeu, a zis: \"Iată, stăpânul meu a cruțat pe Naaman sirianul acesta, neprimind din mâna lui ceea ce adusese. Viu este Domnul, voi alerga după el și voi lua ceva de la el!"
  },
  {
    "i": 9669,
    "b": 11,
    "c": 1205,
    "r": 1205,
    "o": 21,
    "t": "Și a alergat Ghehazi după Naaman. Și, văzându-l Naaman alergând după el, s-a coborât din car înaintea lui și a zis: \"Este pace?"
  },
  {
    "i": 9670,
    "b": 11,
    "c": 1205,
    "r": 1205,
    "o": 22,
    "t": "Iar el a răspuns: \"Este pace. Stăpânul meu m-a trimis să-ți spun: Iată, au venit acum la mine doi tineri din muntele lui Efraim, dintre fiii profeților. Dă-le, te rog, un talant de argint și două veșminte de schimb!"
  },
  {
    "i": 9671,
    "b": 11,
    "c": 1205,
    "r": 1205,
    "o": 23,
    "t": "Și a zis Naaman: \"Binevoiește și primește doi talanți!\" Și l-a silit și a legat doi talanți de argint în doi saci, cu două veșminte de schimb, și le-a dat la doi dintre slujitorii săi, ca să le ducă înaintea lui Ghehazi."
  },
  {
    "i": 9672,
    "b": 11,
    "c": 1205,
    "r": 1205,
    "o": 24,
    "t": "Și, când a ajuns la Ofel, le-a luat din mâinile lor și le-a pus în casă; apoi a dat drumul oamenilor și au plecat."
  },
  {
    "i": 9673,
    "b": 11,
    "c": 1205,
    "r": 1205,
    "o": 25,
    "t": "Iar el a intrat și a stat înaintea stăpânului său. Și a zis Elisei către el: \"De unde vii, Ghehazi?\" Iar el a răspuns: \"Robul tău n-a fost nicăieri!"
  },
  {
    "i": 9674,
    "b": 11,
    "c": 1205,
    "r": 1205,
    "o": 26,
    "t": "Dar Elisei i-a zis: \"Oare n-a fost inima mea acolo, când s-a întors omul acela din car, înaintea ta? Acum ai primit argint și vei cumpăra cu el grădini și măslini și vii, oi și boi, slujitori și slujnice."
  },
  {
    "i": 9675,
    "b": 11,
    "c": 1205,
    "r": 1205,
    "o": 27,
    "t": "Dar lepra lui Naaman se va lipi de tine și de urmașii tăi pe vecie!\" Și a ieșit Ghehazi dinaintea lui lepros, alb ca zăpada."
  },
  {
    "i": 9676,
    "b": 11,
    "c": 1206,
    "r": 1206,
    "o": 1,
    "t": "Și au zis fiii profeților către Elisei: \"Iată, locul unde ședem noi cu tine este strâmt pentru noi."
  },
  {
    "i": 9677,
    "b": 11,
    "c": 1206,
    "r": 1206,
    "o": 2,
    "t": "Să mergem dar până la Iordan și să luăm de acolo fiecare câte o bârnă și să ne facem acolo un loc de locuit!\" Și el a răspuns: \"Mergeți!"
  },
  {
    "i": 9678,
    "b": 11,
    "c": 1206,
    "r": 1206,
    "o": 3,
    "t": "Atunci unul dintre ei a zis: \"Binevoiește, te rog, să mergi tu cu robii tăi!\" Și el a răspuns: \"Voi merge!"
  },
  {
    "i": 9679,
    "b": 11,
    "c": 1206,
    "r": 1206,
    "o": 4,
    "t": "Și a mers cu ei. Și, ajungând la Iordan, au început să taie lemne."
  },
  {
    "i": 9680,
    "b": 11,
    "c": 1206,
    "r": 1206,
    "o": 5,
    "t": "Și s-a întâmplat că, în timp ce unul tăia o grindă, toporul a căzut în apă; și a strigat, zicând: \"Vai, domnul meu! Căci era împrumutat!"
  },
  {
    "i": 9681,
    "b": 11,
    "c": 1206,
    "r": 1206,
    "o": 6,
    "t": "Atunci omul lui Dumnezeu a zis: \"Unde a căzut?\" Și el i-a arătat locul. Și a tăiat un lemn și l-a aruncat acolo, și toporul a plutit."
  },
  {
    "i": 9682,
    "b": 11,
    "c": 1206,
    "r": 1206,
    "o": 7,
    "t": "Și a zis: \"Ridică-l!\" Și el și-a întins mâna și l-a luat."
  },
  {
    "i": 9683,
    "b": 11,
    "c": 1206,
    "r": 1206,
    "o": 8,
    "t": "Acum, regele Siriei era în război cu Israel. Și a ținut sfat cu slujitorii săi, zicând: \"În locul cutare să fie tabăra mea!"
  },
  {
    "i": 9684,
    "b": 11,
    "c": 1206,
    "r": 1206,
    "o": 9,
    "t": "Și omul lui Dumnezeu a trimis la regele lui Israel, zicând: \"Ferește-te să treci pe locul acela, căci acolo se coboară sirienii!"
  },
  {
    "i": 9685,
    "b": 11,
    "c": 1206,
    "r": 1206,
    "o": 10,
    "t": "Și regele lui Israel a trimis la locul despre care îi spusese omul lui Dumnezeu. Și l-a avertizat, și s-a ferit, nu o dată, nici de două ori."
  },
  {
    "i": 9686,
    "b": 11,
    "c": 1206,
    "r": 1206,
    "o": 11,
    "t": "Atunci inima regelui Siriei s-a tulburat din pricina aceasta; și a chemat pe slujitorii săi și le-a zis: \"Nu-mi veți spune cine ne trădează regelui lui Israel?"
  },
  {
    "i": 9687,
    "b": 11,
    "c": 1206,
    "r": 1206,
    "o": 12,
    "t": "Și unul dintre slujitorii săi a zis: \"Nu, domnul meu, rege; ci Elisei, profetul care este în Israel, spune regelui lui Israel cuvintele pe care le grăiești tu în odaia ta de culcare."
  },
  {
    "i": 9688,
    "b": 11,
    "c": 1206,
    "r": 1206,
    "o": 13,
    "t": "Atunci a zis: \"Duceți-vă și vedeți unde este, ca să trimit să-l iau.\" Și i s-a spus: \"Iată, este în Dotan!"
  },
  {
    "i": 9689,
    "b": 11,
    "c": 1206,
    "r": 1206,
    "o": 14,
    "t": "Atunci a trimis acolo cai și care și o oaste mare, și au venit noaptea și au înconjurat cetatea."
  },
  {
    "i": 9690,
    "b": 11,
    "c": 1206,
    "r": 1206,
    "o": 15,
    "t": "Și când slujitorul omului lui Dumnezeu s-a sculat de dimineață și a ieșit, iată că oastea înconjura cetatea cu cai și cu care. Și slujitorul lui i-a zis: \"Vai, domnul meu! Ce vom face?"
  },
  {
    "i": 9691,
    "b": 11,
    "c": 1206,
    "r": 1206,
    "o": 16,
    "t": "Și el a răspuns: \"Nu te teme, căci mai mulți sunt cei cu noi decât cei cu ei!"
  },
  {
    "i": 9692,
    "b": 11,
    "c": 1206,
    "r": 1206,
    "o": 17,
    "t": "Și Elisei s-a rugat și a zis: \"Doamne, Te rog, deschide-i ochii să vadă!\" Atunci Domnul a deschis ochii slujitorului, și a văzut, și iată, muntele era plin de cai și de care de foc împrejurul lui Elisei!"
  },
  {
    "i": 9693,
    "b": 11,
    "c": 1206,
    "r": 1206,
    "o": 18,
    "t": "Și când sirienii s-au coborât la el, Elisei s-a rugat Domnului și a zis: \"Te rog, lovește pe acest popor cu orbire!\" Și i-a lovit cu orbire, după cuvântul lui Elisei."
  },
  {
    "i": 9694,
    "b": 11,
    "c": 1206,
    "r": 1206,
    "o": 19,
    "t": "Și Elisei le-a zis: \"Nu este aceasta calea și nu este aceasta cetatea; urmați-mă și vă voi duce la omul pe care-l căutați!\" Și i-a dus la Samaria."
  },
  {
    "i": 9695,
    "b": 11,
    "c": 1206,
    "r": 1206,
    "o": 20,
    "t": "Și când au intrat în Samaria, Elisei a zis: \"Doamne, deschide ochii acestora să vadă!\" Atunci Domnul le-a deschis ochii și au văzut, și iată, erau în mijlocul Samariei!"
  },
  {
    "i": 9696,
    "b": 11,
    "c": 1206,
    "r": 1206,
    "o": 21,
    "t": "Și regele lui Israel, când i-a văzut, a zis lui Elisei: \"Să-i ucid, părinte?"
  },
  {
    "i": 9697,
    "b": 11,
    "c": 1206,
    "r": 1206,
    "o": 22,
    "t": "Și el a răspuns: \"Să nu-i ucizi! Pe cei pe care i-ai capturat cu sabia ta și cu arcul tău, îi ucizi oare? Pune înaintea lor pâine și apă, ca să mănânce și să bea, și să se întoarcă la stăpânul lor!"
  },
  {
    "i": 9698,
    "b": 11,
    "c": 1206,
    "r": 1206,
    "o": 23,
    "t": "Și le-a pregătit un ospăț mare; și după ce au mâncat și au băut, i-a lăsat să plece și s-au întors la stăpânul lor. Și trupele de sirieni n-au mai venit de atunci în țara lui Israel."
  },
  {
    "i": 9699,
    "b": 11,
    "c": 1206,
    "r": 1206,
    "o": 24,
    "t": "Și s-a întâmplat după aceasta, că Ben-Hadad, regele Siriei, și-a adunat toată oastea și s-a suit și a împresurat Samaria."
  }
]
