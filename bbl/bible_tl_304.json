[
  {
    "i": 30400,
    "b": 49,
    "c": 5101,
    "r": 5101,
    "o": 47,
    "t": "Nakita ni Jesus si Natanael na lumalapit sa kaniya, at sinabi ang tungkol sa kaniya, Narito, ang isang tunay na Israelita, na sa kaniya'y walang daya!"
  },
  {
    "i": 30401,
    "b": 49,
    "c": 5101,
    "r": 5101,
    "o": 48,
    "t": "Sinabi sa kaniya ni Natanael, Saan mo ako nakilala? Si Jesus ay sumagot at sinabi sa kaniya, Bago ka tinawag ni Felipe, nang ikaw ay nasa ilalim ng puno ng igos, ay nakita kita."
  },
  {
    "i": 30402,
    "b": 49,
    "c": 5101,
    "r": 5101,
    "o": 49,
    "t": "Sumagot si Natanael sa kaniya, Rabi, ikaw ang Anak ng Dios; ikaw ang Hari ng Israel."
  },
  {
    "i": 30403,
    "b": 49,
    "c": 5101,
    "r": 5101,
    "o": 50,
    "t": "Si Jesus ay sumagot at sinabi sa kaniya, Dahil baga sa sinabi ko sa iyo, Kita'y nakita sa ilalim ng puno ng igos, kaya ka sumasampalataya? makikita mo ang mga bagay na lalong dakila kay sa rito."
  },
  {
    "i": 30404,
    "b": 49,
    "c": 5101,
    "r": 5101,
    "o": 51,
    "t": "At sinabi niya sa kaniya, Katotohanan, katotohanang sinasabi ko sa iyo, Makikita ninyong bukas ang langit, at ang mga anghel ng Dios na nagmamanhik-manaog sa ulunan ng Anak ng tao."
  },
  {
    "i": 30405,
    "b": 49,
    "c": 5102,
    "r": 5102,
    "o": 1,
    "t": "At nang ikatlong araw ay nagkaroon ng isang kasalan sa Cana ng Galilea; at naroon ang ina ni Jesus:"
  },
  {
    "i": 30406,
    "b": 49,
    "c": 5102,
    "r": 5102,
    "o": 2,
    "t": "At inanyayahan din naman si Jesus, at ang kaniyang mga alagad, sa kasalan."
  },
  {
    "i": 30407,
    "b": 49,
    "c": 5102,
    "r": 5102,
    "o": 3,
    "t": "At nang magkulang ng alak, ang ina ni Jesus ay nagsabi sa kaniya, Wala silang alak."
  },
  {
    "i": 30408,
    "b": 49,
    "c": 5102,
    "r": 5102,
    "o": 4,
    "t": "At sinabi sa kaniya ni Jesus, Babae, anong pakialam ko sa iyo? ang aking oras ay hindi pa dumarating."
  },
  {
    "i": 30409,
    "b": 49,
    "c": 5102,
    "r": 5102,
    "o": 5,
    "t": "Sinabi ng kaniyang ina sa mga alila, Gawin ninyo ang anomang sa inyo'y kaniyang sabihin."
  },
  {
    "i": 30410,
    "b": 49,
    "c": 5102,
    "r": 5102,
    "o": 6,
    "t": "Mayroon nga roong anim na tapayang bato na nalalagay alinsunod sa kaugaliang paglilinis ng mga Judio, na naglalaman ang bawa't isa ng dalawa o tatlong bangang tubig."
  },
  {
    "i": 30411,
    "b": 49,
    "c": 5102,
    "r": 5102,
    "o": 7,
    "t": "Sinabi sa kanila ni Jesus, Punuin ninyo ng tubig ang mga tapayan. At kanilang pinuno hanggang sa labi."
  },
  {
    "i": 30412,
    "b": 49,
    "c": 5102,
    "r": 5102,
    "o": 8,
    "t": "At sinabi niya sa kanila, Kunin ninyo ngayon, at inyong iharap sa pangulo ng kapistahan. At kanilang iniharap."
  },
  {
    "i": 30413,
    "b": 49,
    "c": 5102,
    "r": 5102,
    "o": 9,
    "t": "At nang matikman ng pangulo ng kapistahan ang tubig na naging alak nga, at hindi niya nalalaman kung saan buhat (datapuwa't nalalaman ng mga alila na nagsikuha ng tubig), ay tinawag ng pangulo ng kapistahan ang kasintahang lalake,"
  },
  {
    "i": 30414,
    "b": 49,
    "c": 5102,
    "r": 5102,
    "o": 10,
    "t": "At sinabi sa kaniya, Ang bawa't tao ay unang inilalagay ang mabuting alak; at kung mangakainom nang mabuti ang mga tao, ay saka inilalagay ang pinakamasama: itinira mo ang mabuting alak hanggang ngayon."
  },
  {
    "i": 30415,
    "b": 49,
    "c": 5102,
    "r": 5102,
    "o": 11,
    "t": "Ang pasimulang ito ng kaniyang mga tanda ay ginawa ni Jesus sa Cana ng Galilea, at inihayag ang kaniyang kaluwalhatian; at nagsisampalataya sa kaniya ang kaniyang mga alagad."
  },
  {
    "i": 30416,
    "b": 49,
    "c": 5102,
    "r": 5102,
    "o": 12,
    "t": "Pagkatapos nito ay lumusong siya sa Capernaum, siya, at ang kaniyang ina, at ang kaniyang mga kapatid, at ang kaniyang mga alagad; at sila'y nangatira roong hindi maraming araw."
  },
  {
    "i": 30417,
    "b": 49,
    "c": 5102,
    "r": 5102,
    "o": 13,
    "t": "At malapit na ang paskua ng mga Judio, at umahon si Jesus sa Jerusalem."
  },
  {
    "i": 30418,
    "b": 49,
    "c": 5102,
    "r": 5102,
    "o": 14,
    "t": "At nasumpungan niya sa templo yaong nangagbibili ng mga baka at mga tupa at mga kalapati, at ang mga mamamalit ng salapi na nangakaupo:"
  },
  {
    "i": 30419,
    "b": 49,
    "c": 5102,
    "r": 5102,
    "o": 15,
    "t": "At ginawa niyang isang panghampas ang mga lubid, itinaboy niyang lahat sa templo, ang mga tupa at gayon din ang mga baka; at ibinubo niya ang salapi ng mga mamamalit, at ginulo ang kanilang mga dulang;"
  },
  {
    "i": 30420,
    "b": 49,
    "c": 5102,
    "r": 5102,
    "o": 16,
    "t": "At sa nangagbibili ng mga kalapati ay sinabi niya, Alisin ninyo rito ang mga bagay na ito; huwag ninyong gawin ang bahay ng aking Ama na bahay-kalakal."
  },
  {
    "i": 30421,
    "b": 49,
    "c": 5102,
    "r": 5102,
    "o": 17,
    "t": "Napagalaala ng kaniyang mga alagad na nasusulat, Kakanin ako ng sikap sa iyong bahay."
  },
  {
    "i": 30422,
    "b": 49,
    "c": 5102,
    "r": 5102,
    "o": 18,
    "t": "Ang mga Judio nga'y nagsisagot at sa kaniya'y sinabi, Anong tanda ang maipakikita mo sa amin, yamang ginawa mo ang mga bagay na ito?"
  },
  {
    "i": 30423,
    "b": 49,
    "c": 5102,
    "r": 5102,
    "o": 19,
    "t": "Sumagot si Jesus at sa kanila'y sinabi, Igiba ninyo ang templong ito, at aking itatayo sa tatlong araw."
  },
  {
    "i": 30424,
    "b": 49,
    "c": 5102,
    "r": 5102,
    "o": 20,
    "t": "Sinabi nga ng mga Judio, Apat na pu't anim na taon ang pagtatayo ng templong ito, at itatayo sa tatlong araw?"
  },
  {
    "i": 30425,
    "b": 49,
    "c": 5102,
    "r": 5102,
    "o": 21,
    "t": "Datapuwa't sinasalita niya ang tungkol sa templo ng kaniyang katawan."
  },
  {
    "i": 30426,
    "b": 49,
    "c": 5102,
    "r": 5102,
    "o": 22,
    "t": "Nang magbangon na maguli nga siya sa mga patay, ay naalaala ng kaniyang mga alagad na sinalita niya ito; at nagsisampalataya sila sa kasulatan, at sa salitang sinabi ni Jesus."
  },
  {
    "i": 30427,
    "b": 49,
    "c": 5102,
    "r": 5102,
    "o": 23,
    "t": "Nang siya nga'y nasa Jerusalem nang paskua, sa loob ng panahon ng kapistahan, ay marami ang mga nagsisampalataya sa kaniyang pangalan, pagkakita ng kaniyang mga tandang ginawa."
  },
  {
    "i": 30428,
    "b": 49,
    "c": 5102,
    "r": 5102,
    "o": 24,
    "t": "Datapuwa't si Jesus sa kaniyang sarili ay hindi rin nagkatiwala sa kanila, sapagka't nakikilala niya ang lahat ng mga tao,"
  },
  {
    "i": 30429,
    "b": 49,
    "c": 5102,
    "r": 5102,
    "o": 25,
    "t": "Sapagka't hindi niya kinakailangan na ang sinoman ay magpatotoo tungkol sa tao; sapagka't nalalaman nga niya ang isinasaloob ng tao."
  },
  {
    "i": 30430,
    "b": 49,
    "c": 5103,
    "r": 5103,
    "o": 1,
    "t": "May isang lalake nga sa mga Fariseo, na nagngangalang Nicodemo, isang pinuno ng mga Judio:"
  },
  {
    "i": 30431,
    "b": 49,
    "c": 5103,
    "r": 5103,
    "o": 2,
    "t": "Ito rin ay naparoon sa kaniya nang gabi, at sa kaniya'y nagsabi, Rabi, nalalaman naming ikaw ay isang guro na nagbuhat sa Dios; sapagka't walang makagagawa ng mga tanda na iyong ginagawa, maliban na kung sumasa kaniya ang Dios."
  },
  {
    "i": 30432,
    "b": 49,
    "c": 5103,
    "r": 5103,
    "o": 3,
    "t": "Sumagot si Jesus at sa kaniya'y sinabi, Katotohanan, katotohanang sinasabi ko sa iyo, Maliban na ang tao'y ipanganak na muli, ay hindi siya makakakita ng kaharian ng Dios."
  },
  {
    "i": 30433,
    "b": 49,
    "c": 5103,
    "r": 5103,
    "o": 4,
    "t": "Sinabi sa kaniya ni Nicodemo, Paanong maipanganganak ang tao kung siya'y matanda na? makapapasok baga siyang bilang ikalawa sa tiyan ng kaniyang ina, at ipanganak?"
  },
  {
    "i": 30434,
    "b": 49,
    "c": 5103,
    "r": 5103,
    "o": 5,
    "t": "Sumagot si Jesus, Katotohanan, katotohanang sinasabi ko sa iyo, Maliban na ang tao'y ipanganak ng tubig at ng Espiritu, ay hindi siya makapapasok sa kaharian ng Dios."
  },
  {
    "i": 30435,
    "b": 49,
    "c": 5103,
    "r": 5103,
    "o": 6,
    "t": "Ang ipinanganak ng laman ay laman nga; at ang ipinanganak ng Espiritu ay espiritu nga."
  },
  {
    "i": 30436,
    "b": 49,
    "c": 5103,
    "r": 5103,
    "o": 7,
    "t": "Huwag kang magtaka sa aking sinabi sa iyo, Kinakailangan ngang kayo'y ipanganak na muli."
  },
  {
    "i": 30437,
    "b": 49,
    "c": 5103,
    "r": 5103,
    "o": 8,
    "t": "Humihihip ang hangin kung saan niya ibig, at naririnig mo ang kaniyang ugong, nguni't hindi mo nalalaman kung saan nanggagaling, at kung saan naparoroon: gayon ang bawa't ipinanganak ng Espiritu."
  },
  {
    "i": 30438,
    "b": 49,
    "c": 5103,
    "r": 5103,
    "o": 9,
    "t": "Sumagot si Nicodemo at sa kaniya'y sinabi, Paanong pangyayari ng mga bagay na ito?"
  },
  {
    "i": 30439,
    "b": 49,
    "c": 5103,
    "r": 5103,
    "o": 10,
    "t": "Sumagot si Jesus at sa kaniya'y sinabi, Ikaw ang guro sa Israel, at hindi mo nauunawa ang mga bagay na ito?"
  },
  {
    "i": 30440,
    "b": 49,
    "c": 5103,
    "r": 5103,
    "o": 11,
    "t": "Katotohanan, katotohanang sinasabi ko sa iyo, Ang nalalaman namin ay sinasalita namin, at ang aming nakita ay pinatototohanan namin; at hindi ninyo tinanggap ang aming patotoo."
  },
  {
    "i": 30441,
    "b": 49,
    "c": 5103,
    "r": 5103,
    "o": 12,
    "t": "Kung sinabi ko sa inyo ang mga bagay na nauukol sa lupa at hindi ninyo pinaniniwalaan, paanong paniniwalaan ninyo kung sabihin ko sa inyo ang mga bagay na nauukol sa langit?"
  },
  {
    "i": 30442,
    "b": 49,
    "c": 5103,
    "r": 5103,
    "o": 13,
    "t": "At walang umakyat sa langit, kundi ang nanggaling sa langit, sa makatuwid baga'y ang Anak ng tao, na nasa langit."
  },
  {
    "i": 30443,
    "b": 49,
    "c": 5103,
    "r": 5103,
    "o": 14,
    "t": "At kung paanong itinaas ni Moises sa ilang ang ahas, ay gayon kinakailangang itaas ang Anak ng tao;"
  },
  {
    "i": 30444,
    "b": 49,
    "c": 5103,
    "r": 5103,
    "o": 15,
    "t": "Upang ang sinomang sumampalataya ay magkaroon sa kaniya ng buhay na walang hanggan."
  },
  {
    "i": 30445,
    "b": 49,
    "c": 5103,
    "r": 5103,
    "o": 16,
    "t": "Sapagka't gayon na lamang ang pagsinta ng Dios sa sanglibutan, na ibinigay niya ang kaniyang bugtong na Anak, upang ang sinomang sa kaniya'y sumampalataya ay huwag mapahamak, kundi magkaroon ng buhay na walang hanggan."
  },
  {
    "i": 30446,
    "b": 49,
    "c": 5103,
    "r": 5103,
    "o": 17,
    "t": "Sapagka't hindi sinugo ng Dios ang Anak sa sanglibutan upang hatulan ang sanglibutan; kundi upang ang sanglibutan ay maligtas sa pamamagitan niya."
  },
  {
    "i": 30447,
    "b": 49,
    "c": 5103,
    "r": 5103,
    "o": 18,
    "t": "Ang sumasampalataya sa kaniya ay hindi hinahatulan; ang hindi sumasampalataya ay hinatulan na, sapagka't hindi siya sumampalataya sa pangalan ng bugtong na Anak ng Dios."
  },
  {
    "i": 30448,
    "b": 49,
    "c": 5103,
    "r": 5103,
    "o": 19,
    "t": "At ito ang kahatulan, na naparito ang ilaw sa sanglibutan, at inibig pa ng mga tao ang kadiliman kay sa ilaw; sapagka't masasama ang kanilang mga gawa."
  },
  {
    "i": 30449,
    "b": 49,
    "c": 5103,
    "r": 5103,
    "o": 20,
    "t": "Sapagka't ang bawa't isa na gumagawa ng masama ay napopoot sa ilaw, at hindi lumalapit sa ilaw, upang huwag masaway ang kaniyang mga gawa."
  },
  {
    "i": 30450,
    "b": 49,
    "c": 5103,
    "r": 5103,
    "o": 21,
    "t": "Datapuwa't ang gumagawa ng katotohanan ay lumalapit sa ilaw, upang mahayag na ang kaniyang mga gawa ay ginawa sa Dios."
  },
  {
    "i": 30451,
    "b": 49,
    "c": 5103,
    "r": 5103,
    "o": 22,
    "t": "Pagkatapos ng mga bagay na ito ay nagsiparoon si Jesus at ang kaniyang mga alagad sa lupain ng Judea; at doon siya tumira na kasama nila, at bumabautismo."
  },
  {
    "i": 30452,
    "b": 49,
    "c": 5103,
    "r": 5103,
    "o": 23,
    "t": "At bumabautismo rin naman si Juan sa Enon na malapit sa Salim, sapagka't doo'y maraming tubig: at sila'y nagsiparoon, at nangabautismuhan."
  },
  {
    "i": 30453,
    "b": 49,
    "c": 5103,
    "r": 5103,
    "o": 24,
    "t": "Sapagka't hindi pa ipinapasok sa bilangguan si Juan."
  },
  {
    "i": 30454,
    "b": 49,
    "c": 5103,
    "r": 5103,
    "o": 25,
    "t": "Nagkaroon nga ng isang pakikipagtalo ang mga alagad ni Juan sa isang Judio tungkol sa paglilinis."
  },
  {
    "i": 30455,
    "b": 49,
    "c": 5103,
    "r": 5103,
    "o": 26,
    "t": "At sila'y nagparoon kay Juan, at sa kaniya'y sinabi, Rabi, yaong kasama mo sa dako pa roon ng Jordan, na binigyan mong patotoo, narito, siya'y bumabautismo, at ang lahat ng mga tao'y nagsisiparoon sa kaniya."
  },
  {
    "i": 30456,
    "b": 49,
    "c": 5103,
    "r": 5103,
    "o": 27,
    "t": "Sumagot si Juan at sinabi, Hindi makatatanggap ng anoman ang isang tao, malibang ito'y ipinagkaloob sa kaniya mula sa langit."
  },
  {
    "i": 30457,
    "b": 49,
    "c": 5103,
    "r": 5103,
    "o": 28,
    "t": "Kayo man ay magsisisaksi sa akin, na aking sinabi, Hindi ako ang Cristo, kundi, na ako'y sinugo sa unahan niya."
  },
  {
    "i": 30458,
    "b": 49,
    "c": 5103,
    "r": 5103,
    "o": 29,
    "t": "Ang nagtatangkilik sa kasintahang babae ay ang kasintahang lalake: datapuwa't ang kaibigan ng kasintahang lalake, na nakatayo at nakikinig sa kaniya, ay nagagalak na lubos dahil sa tinig ng kasintahang lalake: ito ngang aking kaligayahan ay naganap."
  },
  {
    "i": 30459,
    "b": 49,
    "c": 5103,
    "r": 5103,
    "o": 30,
    "t": "Siya'y kinakailangang dumakila, nguni't ako'y kinakailangang bumaba."
  },
  {
    "i": 30460,
    "b": 49,
    "c": 5103,
    "r": 5103,
    "o": 31,
    "t": "Ang nanggagaling sa itaas ay sumasaibabaw ng lahat: ang galing sa lupa ay taga lupa nga, at ang ukol sa lupa ang sinasalita niya: ang nanggagaling sa langit ay sumasaibabaw ng lahat."
  },
  {
    "i": 30461,
    "b": 49,
    "c": 5103,
    "r": 5103,
    "o": 32,
    "t": "At kaniyang nakita at narinig, ay siyang pinatototohanan niya; at walang taong tumatanggap ng kaniyang patotoo."
  },
  {
    "i": 30462,
    "b": 49,
    "c": 5103,
    "r": 5103,
    "o": 33,
    "t": "Ang tumatanggap ng kaniyang patotoo ay naglagay dito ng kaniyang tatak, na ang Dios ay totoo."
  },
  {
    "i": 30463,
    "b": 49,
    "c": 5103,
    "r": 5103,
    "o": 34,
    "t": "Sapagka't ang sinugo ng Dios ay nagsasalita ng mga salita ng Dios: sapagka't hindi niya ibinibigay ang Espiritu sa pamamagitan ng sukat."
  },
  {
    "i": 30464,
    "b": 49,
    "c": 5103,
    "r": 5103,
    "o": 35,
    "t": "Sinisinta ng Ama ang Anak, at inilagay sa kaniyang kamay ang lahat ng mga bagay."
  },
  {
    "i": 30465,
    "b": 49,
    "c": 5103,
    "r": 5103,
    "o": 36,
    "t": "Ang sumasampalataya sa Anak ay may buhay na walang hanggan; nguni't ang hindi tumatalima sa Anak ay hindi makakakita ng buhay, kundi ang poot ng Dios ay sumasa kaniya."
  },
  {
    "i": 30466,
    "b": 49,
    "c": 5104,
    "r": 5104,
    "o": 1,
    "t": "Nang maalaman nga ng Panginoon na nabalitaan ng mga Fariseo na si Jesus ay gumagawa at bumabautismo ng lalong maraming alagad kay sa kay Juan"
  },
  {
    "i": 30467,
    "b": 49,
    "c": 5104,
    "r": 5104,
    "o": 2,
    "t": "(Bagaman hindi bumabautismo si Jesus, kundi ang kaniyang mga alagad),"
  },
  {
    "i": 30468,
    "b": 49,
    "c": 5104,
    "r": 5104,
    "o": 3,
    "t": "Nilisan niya ang Judea, at naparoong muli sa Galilea."
  },
  {
    "i": 30469,
    "b": 49,
    "c": 5104,
    "r": 5104,
    "o": 4,
    "t": "At kinakailangang magdaan siya sa Samaria."
  },
  {
    "i": 30470,
    "b": 49,
    "c": 5104,
    "r": 5104,
    "o": 5,
    "t": "Sumapit nga siya sa isang bayan ng Samaria, na tinatawag na Sicar, malapit sa bahagi ng lupang ibinigay ni Jacob kay Jose na kaniyang anak:"
  },
  {
    "i": 30471,
    "b": 49,
    "c": 5104,
    "r": 5104,
    "o": 6,
    "t": "At naroon ang balon ni Jacob. Si Jesus nga, nang napapagod na sa kaniyang paglalakbay, ay naupong gayon sa tabi ng balon. Magiikaanim na nga ang oras."
  },
  {
    "i": 30472,
    "b": 49,
    "c": 5104,
    "r": 5104,
    "o": 7,
    "t": "Dumating ang isang babaing taga Samaria upang umigib ng tubig: sa kaniya'y sinabi ni Jesus, Painumin mo ako."
  },
  {
    "i": 30473,
    "b": 49,
    "c": 5104,
    "r": 5104,
    "o": 8,
    "t": "Sapagka't napasa bayan ang kaniyang mga alagad upang magsibili ng pagkain."
  },
  {
    "i": 30474,
    "b": 49,
    "c": 5104,
    "r": 5104,
    "o": 9,
    "t": "Sinabi nga sa kaniya ng babaing Samaritana, Paano ngang ikaw, na isang Judio, ay humingi ng maiinom sa akin, na ako'y babaing Samaritana? (Sapagka't hindi nangakikipagusap ang mga Judio sa mga Samaritano.)"
  },
  {
    "i": 30475,
    "b": 49,
    "c": 5104,
    "r": 5104,
    "o": 10,
    "t": "Sumagot si Jesus at sa kaniya'y sinabi, Kung napagkikilala mo ang kaloob ng Dios, at kung sino ang sa iyo'y nagsasabi, Painumin mo ako; ikaw ay hihingi sa kaniya, at ikaw ay bibigyan niya ng tubig na buhay."
  },
  {
    "i": 30476,
    "b": 49,
    "c": 5104,
    "r": 5104,
    "o": 11,
    "t": "Sinabi sa kaniya ng babae, Ginoo, wala kang sukat isalok ng tubig, at malalim ang balon: saan nga naroon ang iyong tubig na buhay?"
  },
  {
    "i": 30477,
    "b": 49,
    "c": 5104,
    "r": 5104,
    "o": 12,
    "t": "Dakila ka pa baga sa aming amang si Jacob, na sa ami'y nagbigay ng balon, at dito'y uminom siya, at ang kaniyang mga anak, at ang kaniyang mga hayop?"
  },
  {
    "i": 30478,
    "b": 49,
    "c": 5104,
    "r": 5104,
    "o": 13,
    "t": "Sumagot si Jesus at sinabi sa kaniya, Ang bawa't uminom ng tubig na ito ay muling mauuhaw:"
  },
  {
    "i": 30479,
    "b": 49,
    "c": 5104,
    "r": 5104,
    "o": 14,
    "t": "Datapuwa't ang sinomang umiinom ng tubig na sa kaniya'y aking ibibigay ay hindi mauuhaw magpakailan man; nguni't ang tubig na sa kaniya'y aking ibibigay ay magiging isang balon ng tubig na bubukal sa kabuhayang walang hanggan."
  },
  {
    "i": 30480,
    "b": 49,
    "c": 5104,
    "r": 5104,
    "o": 15,
    "t": "Sinabi sa kaniya ng babae, Ginoo, ibigay mo sa akin ang tubig na ito, upang ako'y huwag mauhaw, ni pumarito man sa ganito kalayo upang umigib pa."
  },
  {
    "i": 30481,
    "b": 49,
    "c": 5104,
    "r": 5104,
    "o": 16,
    "t": "Sinabi sa kaniya ni Jesus, Humayo ka, tawagin mo ang iyong asawa, at pumarito ka."
  },
  {
    "i": 30482,
    "b": 49,
    "c": 5104,
    "r": 5104,
    "o": 17,
    "t": "Sumagot ang babae at sinabi sa kaniya, Wala akong asawa. Sinabi sa kaniya ni Jesus, Mabuti ang pagkasabi mo, Wala akong asawa:"
  },
  {
    "i": 30483,
    "b": 49,
    "c": 5104,
    "r": 5104,
    "o": 18,
    "t": "Sapagka't nagkaroon ka na ng limang asawa; at ang nasa iyo ngayon ay hindi mo asawa: dito'y sinabi mo ang katotohanan."
  },
  {
    "i": 30484,
    "b": 49,
    "c": 5104,
    "r": 5104,
    "o": 19,
    "t": "Sinabi sa kaniya ng babae, Ginoo, napaghahalata kong ikaw ay isang propeta."
  },
  {
    "i": 30485,
    "b": 49,
    "c": 5104,
    "r": 5104,
    "o": 20,
    "t": "Nagsisamba ang aming mga magulang sa bundok na ito; at sinasabi ninyo, na sa Jerusalem ay siyang dakong kinakailangang pagsambahan ng mga tao."
  },
  {
    "i": 30486,
    "b": 49,
    "c": 5104,
    "r": 5104,
    "o": 21,
    "t": "Sa kaniya'y sinabi ni Jesus, Babae, paniwalaan mo ako, na dumarating ang oras, na kahit sa bundok na ito, ni sa Jerusalem, ay hindi ninyo sasambahin ang Ama."
  },
  {
    "i": 30487,
    "b": 49,
    "c": 5104,
    "r": 5104,
    "o": 22,
    "t": "Sinasamba ninyo ang hindi ninyo nalalaman: sinasamba namin ang nalalaman namin; sapagka't ang kaligtasan ay nanggagaling sa mga Judio."
  },
  {
    "i": 30488,
    "b": 49,
    "c": 5104,
    "r": 5104,
    "o": 23,
    "t": "Datapuwa't dumarating ang oras, at ngayon nga, na sasambahin ng mga tunay na mananamba ang Ama sa espiritu at katotohanan: sapagka't hinahanap ng Ama ang mga gayon na maging mananamba sa kaniya."
  },
  {
    "i": 30489,
    "b": 49,
    "c": 5104,
    "r": 5104,
    "o": 24,
    "t": "Ang Dios ay Espiritu: at ang mga sa kaniya'y nagsisisamba ay kinakailangang magsisamba sa espiritu at sa katotohanan."
  },
  {
    "i": 30490,
    "b": 49,
    "c": 5104,
    "r": 5104,
    "o": 25,
    "t": "Sinabi sa kaniya ng babae, Nalalaman ko na paririto ang Mesias (ang tinatawag na Cristo): na pagparito niya, ay ipahahayag niya sa amin ang lahat ng mga bagay."
  },
  {
    "i": 30491,
    "b": 49,
    "c": 5104,
    "r": 5104,
    "o": 26,
    "t": "Sinabi sa kaniya ni Jesus, Ako na nagsasalita sa iyo ay siya nga."
  },
  {
    "i": 30492,
    "b": 49,
    "c": 5104,
    "r": 5104,
    "o": 27,
    "t": "At sa ganito'y nagsidating ang kaniyang mga alagad; at sila'y nangagtaka na siya'y nakikipagsalitaan sa isang babae; gayon ma'y walang taong nagsabi, Ano ang iyong hinahanap? o, Bakit nakikipagsalitaan ka sa kaniya?"
  },
  {
    "i": 30493,
    "b": 49,
    "c": 5104,
    "r": 5104,
    "o": 28,
    "t": "Sa gayo'y iniwan ng babae ang kaniyang banga ng tubig, at napasa bayan, at sinabi sa mga tao,"
  },
  {
    "i": 30494,
    "b": 49,
    "c": 5104,
    "r": 5104,
    "o": 29,
    "t": "Magsiparito kayo, tingnan ninyo ang isang lalake, na nagsabi sa akin ng lahat ng mga bagay na aking ginawa: mangyayari kayang ito ang Cristo?"
  },
  {
    "i": 30495,
    "b": 49,
    "c": 5104,
    "r": 5104,
    "o": 30,
    "t": "Nagsilabas sila sa bayan, at nagsisiparoon sa kaniya."
  },
  {
    "i": 30496,
    "b": 49,
    "c": 5104,
    "r": 5104,
    "o": 31,
    "t": "Samantala ay ipinamamanhik sa kaniya ng mga alagad, na nangagsasabi, Rabi, kumain ka."
  },
  {
    "i": 30497,
    "b": 49,
    "c": 5104,
    "r": 5104,
    "o": 32,
    "t": "Datapuwa't sinabi niya sa kanila, Ako'y may pagkaing kakanin na hindi ninyo nalalaman."
  },
  {
    "i": 30498,
    "b": 49,
    "c": 5104,
    "r": 5104,
    "o": 33,
    "t": "Ang mga alagad nga ay nangagsangusapan, May tao kayang nagdala sa kaniya ng pagkain?"
  },
  {
    "i": 30499,
    "b": 49,
    "c": 5104,
    "r": 5104,
    "o": 34,
    "t": "Sinabi sa kanila ni Jesus, Ang pagkain ko ay ang aking gawin ang kalooban ng sa akin ay nagsugo, at tapusin ang kaniyang gawa."
  }
]
