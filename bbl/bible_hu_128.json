[
  {
    "i": 12800,
    "b": 16,
    "c": 1706,
    "r": 1706,
    "o": 7,
    "t": "Azért ezt felelte Hámán a királynak: Annak az embernek, akit a király ki akar tüntetni,"
  },
  {
    "i": 12801,
    "b": 16,
    "c": 1706,
    "r": 1706,
    "o": 8,
    "t": "hozzanak királyi öltözetet, amilyenbe a király szokott öltözni, meg lovat, amilyenen a király szokott lovagolni, és tegyenek a fejére királyi koronát."
  },
  {
    "i": 12802,
    "b": 16,
    "c": 1706,
    "r": 1706,
    "o": 9,
    "t": "Adják át az öltönyt és a lovat az egyik királyi nemes úrnak. Öltöztessék föl azt az embert, akit a király ki akar tüntetni, lovagoltassák végig a város terén, és ezt kiáltsák előtte: Így tesznek azzal az emberrel, akit a király ki akar tüntetni."
  },
  {
    "i": 12803,
    "b": 16,
    "c": 1706,
    "r": 1706,
    "o": 10,
    "t": "Akkor a király ezt mondta Hámánnak: Siess, hozd az öltönyt és a lovat, amiről beszéltél, és tégy így a zsidó Mordokajjal, aki a királyi udvarban van. Semmit se hagyj el abból, amit mondtál!"
  },
  {
    "i": 12804,
    "b": 16,
    "c": 1706,
    "r": 1706,
    "o": 11,
    "t": "Ekkor Hámán fogta az öltönyt és a lovat, felöltöztette Mordokajt, majd végiglovagoltatta a város terén, és ezt kiáltotta előtte: Így tesznek azzal az emberrel, akit a király ki akar tüntetni."
  },
  {
    "i": 12805,
    "b": 16,
    "c": 1706,
    "r": 1706,
    "o": 12,
    "t": "Azután Mordokaj visszatért a királyi udvarba, Hámán pedig megszomorodva és fejét betakarva hazasietett."
  },
  {
    "i": 12806,
    "b": 16,
    "c": 1706,
    "r": 1706,
    "o": 13,
    "t": "Majd elbeszélte Hámán a feleségének, Zeresnek, meg összes barátjának mindazt, ami őt érte. Tanácsadói és a felesége, Zeres ezt mondták neki: Ha a zsidó származású Mordokajjal szemben már az elején elbuksz, akkor nem fogsz bírni vele, hanem végleg el fogsz bukni vele szemben."
  },
  {
    "i": 12807,
    "b": 16,
    "c": 1706,
    "r": 1706,
    "o": 14,
    "t": "Még beszélgettek, amikor odaértek a király háremőrei, és sietve elvitték Hámánt a lakomára, amelyet Eszter készített."
  },
  {
    "i": 12808,
    "b": 16,
    "c": 1707,
    "r": 1707,
    "o": 1,
    "t": "A király Hámánnal együtt elment Eszter királynéhoz a lakomára."
  },
  {
    "i": 12809,
    "b": 16,
    "c": 1707,
    "r": 1707,
    "o": 2,
    "t": "A második napon megint megkérdezte a király borivás közben Esztertől: Mit kérsz, Eszter királyné? Megkapod! Mit kívánsz? Ha az ország felét is, meglesz!"
  },
  {
    "i": 12810,
    "b": 16,
    "c": 1707,
    "r": 1707,
    "o": 3,
    "t": "Eszter királyné így válaszolt: Ha jóindulattal tekint rám a király, és ha jónak látja a király, azt kérem, hogy életemet, azt kívánom, hogy népemet adják nekem!"
  },
  {
    "i": 12811,
    "b": 16,
    "c": 1707,
    "r": 1707,
    "o": 4,
    "t": "Mert eladtak engem és népemet, hogy elpusztítsanak, legyilkoljanak és megsemmisítsenek bennünket. Ha csak rabszolgáknak és rabnőknek adtak volna el bennünket, akkor néma maradtam volna, mert ilyen nyomorúságért nem illenék zaklatnom a királyt."
  },
  {
    "i": 12812,
    "b": 16,
    "c": 1707,
    "r": 1707,
    "o": 5,
    "t": "Ekkor Ahasvérós király ezt kérdezte Eszter királynétól: Ki az, és hol van az, aki arra mer gondolni, hogy ilyet tegyen?"
  },
  {
    "i": 12813,
    "b": 16,
    "c": 1707,
    "r": 1707,
    "o": 6,
    "t": "Eszter így válaszolt: Ez a gonosz Hámán az, a mi ádáz ellenségünk! Akkor Hámán megrettent a királytól és a királynétól."
  },
  {
    "i": 12814,
    "b": 16,
    "c": 1707,
    "r": 1707,
    "o": 7,
    "t": "A király pedig haragosan abbahagyta a borivást, és kiment a palota kertjébe. Hámán azonban ott maradt, és könyörögni kezdett az életéért Eszter királynéhoz, mert látta, hogy a király már elhatározta vesztét."
  },
  {
    "i": 12815,
    "b": 16,
    "c": 1707,
    "r": 1707,
    "o": 8,
    "t": "Amikor a király visszatért a palota kertjéből a borozóhelyiségbe, Hámán éppen arra a kerevetre borult, ahol Eszter volt. Ekkor így szólt a király: Még erőszakot is akar elkövetni a királynén itt nálam a palotában?! Alig hagyta el ez a szó a király ajkát, Hámán arcát betakarták."
  },
  {
    "i": 12816,
    "b": 16,
    "c": 1707,
    "r": 1707,
    "o": 9,
    "t": "Harbóná pedig, a király egyik háremőre ezt mondta: Van itt egy fa is, ott áll Hámán házánál, ötven könyök magas. Hámán készíttette annak a Mordokajnak, akinek a szava a király javát szolgálta. A király így szólt: Akasszátok föl rá!"
  },
  {
    "i": 12817,
    "b": 16,
    "c": 1707,
    "r": 1707,
    "o": 10,
    "t": "Föl is akasztották Hámánt arra a fára, amelyet ő állított Mordokajnak. Azután lecsillapodott a király haragja."
  },
  {
    "i": 12818,
    "b": 16,
    "c": 1708,
    "r": 1708,
    "o": 1,
    "t": "Azon a napon Ahasvérós király Eszter királynénak adta Hámánnak, a zsidók ellenségének a házát. Mordokaj pedig bemehetett a király elé, mert Eszter megmondta, hogy az ő hozzátartozója."
  },
  {
    "i": 12819,
    "b": 16,
    "c": 1708,
    "r": 1708,
    "o": 2,
    "t": "A király lehúzta pecsétgyűrűjét, amelyet Hámántól elvett, és odaadta Mordokajnak. Eszter pedig Mordokajt Hámán házának a felügyelőjévé tette."
  },
  {
    "i": 12820,
    "b": 16,
    "c": 1708,
    "r": 1708,
    "o": 3,
    "t": "Azután ismét beszélt Eszter a királlyal, lába elé borult, és sírva kért kegyelmet tőle, hogy hiúsítsa meg az agági Hámán gonosz tervét, amelyet a zsidók ellen kigondolt."
  },
  {
    "i": 12821,
    "b": 16,
    "c": 1708,
    "r": 1708,
    "o": 4,
    "t": "A király kinyújtotta Eszter felé az aranypálcát. Eszter fölkelt, megállt a király előtt,"
  },
  {
    "i": 12822,
    "b": 16,
    "c": 1708,
    "r": 1708,
    "o": 5,
    "t": "és ezt mondta: Ha jónak látja a király, ha jóindulattal van irántam, ha helyesnek tartja a király, és kedves vagyok neki, adjon ki egy iratot, hogy vonják vissza az agági Hámánnak, Hammedátá fiának a tervét tartalmazó leveleket, amelyeket azért írt, hogy valamennyi királyi tartományból kipusztítsák a zsidókat."
  },
  {
    "i": 12823,
    "b": 16,
    "c": 1708,
    "r": 1708,
    "o": 6,
    "t": "Mert hogyan tudnám elnézni azt a veszedelmet, amely népemre vár, és hogyan tudnám elnézni rokonaim pusztulását?"
  },
  {
    "i": 12824,
    "b": 16,
    "c": 1708,
    "r": 1708,
    "o": 7,
    "t": "Ahasvérós király így felelt Eszter királynénak és a zsidó Mordokajnak: Hámán házát már Eszternek adtam, őt pedig felakasztották, mert kezet emelt a zsidókra."
  },
  {
    "i": 12825,
    "b": 16,
    "c": 1708,
    "r": 1708,
    "o": 8,
    "t": "Ti meg írjatok a király nevében, amit a zsidók érdekében jónak láttok, és pecsételjétek le a király gyűrűjével. Mert az az irat, amelyet a király nevében írtak, és a király gyűrűjével pecsételtek le, visszavonhatatlan."
  },
  {
    "i": 12826,
    "b": 16,
    "c": 1708,
    "r": 1708,
    "o": 9,
    "t": "Hívatták tehát a királyi írnokokat abban az időben, a harmadik hónap, vagyis Sziván hónap huszonharmadikán, és mindent Mordokaj parancsa szerint írtak meg a zsidóknak, a kormányzóknak, helytartóknak és a tartományok vezetőinek Indiától Etiópiáig százhuszonhét tartományba, minden egyes tartománynak a saját írásmódja szerint, és minden egyes népnek a maga nyelvén&#59; a zsidóknak is a maguk írásával és a maguk nyelvén."
  },
  {
    "i": 12827,
    "b": 16,
    "c": 1708,
    "r": 1708,
    "o": 10,
    "t": "Ahasvérós király nevében írták, és a király gyűrűjével pecsételték le. Lovas futárokkal, akik a királyi ménes postalovain vágtattak, leveleket küldtek,"
  },
  {
    "i": 12828,
    "b": 16,
    "c": 1708,
    "r": 1708,
    "o": 11,
    "t": "amelyekben megengedte a király, hogy az egyes városokban lakó zsidók összegyűljenek életük védelmére, sőt hogy elpusztíthassák, legyilkolhassák és megsemmisíthessék a népeknek és tartományoknak velük szemben ellenséges erőit a gyermekekkel és asszonyokkal együtt, vagyonukat pedig zsákmányként elvehessék."
  },
  {
    "i": 12829,
    "b": 16,
    "c": 1708,
    "r": 1708,
    "o": 12,
    "t": "Ahasvérós király minden tartományában ugyanazon a napon, a tizenkettedik hónapnak, vagyis Adár hónapnak tizenharmadikán"
  },
  {
    "i": 12830,
    "b": 16,
    "c": 1708,
    "r": 1708,
    "o": 13,
    "t": "az irat szövegét törvényként adták ki minden egyes tartománynak, közölve minden néppel, hogy legyenek készen a zsidók azon a napon, és álljanak bosszút ellenségeiken."
  },
  {
    "i": 12831,
    "b": 16,
    "c": 1708,
    "r": 1708,
    "o": 14,
    "t": "A futárok királyi postalovakra ülve lázas sietséggel indultak útnak a király parancsával&#59; Súsán várában pedig kihirdették a törvényt."
  },
  {
    "i": 12832,
    "b": 16,
    "c": 1708,
    "r": 1708,
    "o": 15,
    "t": "Ezután Mordokaj eltávozott a királytól kék bíborból és fehér vászonból szőtt királyi öltözetben, nagy aranykoszorúval, és finom vászonból meg piros bíborból szőtt palástban. Súsán városa pedig ujjongva örvendezett."
  },
  {
    "i": 12833,
    "b": 16,
    "c": 1708,
    "r": 1708,
    "o": 16,
    "t": "A többi zsidókra is felvirradt az öröm, vidámság és megbecsülés napja."
  },
  {
    "i": 12834,
    "b": 16,
    "c": 1708,
    "r": 1708,
    "o": 17,
    "t": "Minden egyes tartományban, minden egyes városban és helységben, ahova a király törvényes parancsa eljutott, örültek, vigadtak, lakomáztak és ünnepeltek a zsidók. Az ország lakossága közül sokan zsidókká lettek, mert elfogta őket a zsidóktól való rettegés."
  },
  {
    "i": 12835,
    "b": 16,
    "c": 1709,
    "r": 1709,
    "o": 1,
    "t": "A tizenkettedik hónapnak, vagyis Adár hónapnak a tizenharmadik napján, amelyen esedékessé vált a király törvényes parancsának a végrehajtása, amikor azt remélték a zsidók ellenségei, hogy elbánhatnak velük, éppen fordítva történt a dolog, mert a zsidók bánhattak el azokkal, akik gyűlölték őket."
  },
  {
    "i": 12836,
    "b": 16,
    "c": 1709,
    "r": 1709,
    "o": 2,
    "t": "Összegyűltek a zsidók Ahasvérós király összes tartományának a városaiban, és rátámadtak azokra, akik a vesztükre törtek. Senki sem tudott nekik ellenállni, mert a tőlük való rettegés fogta el az egész lakosságot."
  },
  {
    "i": 12837,
    "b": 16,
    "c": 1709,
    "r": 1709,
    "o": 3,
    "t": "A tartományok összes vezetői, a kormányzók, a helytartók és a királyi hivatalnokok kedveztek a zsidóknak, mert a Mordokajtól való rettegés fogta el őket."
  },
  {
    "i": 12838,
    "b": 16,
    "c": 1709,
    "r": 1709,
    "o": 4,
    "t": "Mordokaj ugyanis nagy ember lett a királyi palotában, és híre eljutott valamennyi tartományba. Sőt Mordokaj egyre nagyobb ember lett."
  },
  {
    "i": 12839,
    "b": 16,
    "c": 1709,
    "r": 1709,
    "o": 5,
    "t": "Akkor leverték a zsidók minden ellenségüket. Fegyverrel vágták, gyilkolták és pusztították őket, és úgy bántak el gyűlölőikkel, ahogyan akartak."
  },
  {
    "i": 12840,
    "b": 16,
    "c": 1709,
    "r": 1709,
    "o": 6,
    "t": "Súsán várában is mészárlást rendeztek a zsidók, és kiirtottak ötszáz embert,"
  },
  {
    "i": 12841,
    "b": 16,
    "c": 1709,
    "r": 1709,
    "o": 7,
    "t": "közöttük Parsandátát, Dalfónt és Aszpátát,"
  },
  {
    "i": 12842,
    "b": 16,
    "c": 1709,
    "r": 1709,
    "o": 8,
    "t": "Pórátát, Adajlát és Aridátát,"
  },
  {
    "i": 12843,
    "b": 16,
    "c": 1709,
    "r": 1709,
    "o": 9,
    "t": "Parmastát, Ariszajt, Aridajt és Vajzátát."
  },
  {
    "i": 12844,
    "b": 16,
    "c": 1709,
    "r": 1709,
    "o": 10,
    "t": "Legyilkolták Hámánnak, Hammedátá fiának, a zsidók ellenségének ezt a tíz fiát, de a zsákmányhoz nem nyúltak."
  },
  {
    "i": 12845,
    "b": 16,
    "c": 1709,
    "r": 1709,
    "o": 11,
    "t": "Még azon a napon a király elé terjesztették, hogy hány embert gyilkoltak le Súsán várában."
  },
  {
    "i": 12846,
    "b": 16,
    "c": 1709,
    "r": 1709,
    "o": 12,
    "t": "Akkor ezt mondta a király Eszter királynénak: Súsán várában lemészároltak és kiirtottak a zsidók ötszáz embert, közöttük Hámán tíz fiát. Hát még a király többi tartományában mit tehettek? Mit kérsz még? Megkapod! Mit kívánsz még? Meglesz!"
  },
  {
    "i": 12847,
    "b": 16,
    "c": 1709,
    "r": 1709,
    "o": 13,
    "t": "Eszter ezt válaszolta: Ha jónak látod, királyom, engedd meg holnap is a súsáni zsidóknak, hogy a mára szóló törvény szerint járjanak el. Hámán tíz fiát pedig akasszák föl!"
  },
  {
    "i": 12848,
    "b": 16,
    "c": 1709,
    "r": 1709,
    "o": 14,
    "t": "A király megengedte, hogy így történjék. És Súsánban kihirdették a törvényt, Hámán tíz fiát pedig föl is akasztották."
  },
  {
    "i": 12849,
    "b": 16,
    "c": 1709,
    "r": 1709,
    "o": 15,
    "t": "Összegyűltek a súsáni zsidók Adár hónap tizennegyedik napján is, és lemészároltak Súsánban háromszáz embert, de a zsákmányhoz nem nyúltak."
  },
  {
    "i": 12850,
    "b": 16,
    "c": 1709,
    "r": 1709,
    "o": 16,
    "t": "A király tartományaiban élő többi zsidók is összegyűltek életük védelmére, hogy nyugton lehessenek ellenségeiktől. Gyűlölőik közül hetvenötezer embert mészároltak le, de a zsákmányhoz nem nyúltak."
  },
  {
    "i": 12851,
    "b": 16,
    "c": 1709,
    "r": 1709,
    "o": 17,
    "t": "Adár hónap tizenharmadik napján történt ez. A tizennegyedik napon már nyugalmuk volt, ezért azt az evés-ivás és az öröm napjává tették."
  },
  {
    "i": 12852,
    "b": 16,
    "c": 1709,
    "r": 1709,
    "o": 18,
    "t": "De a súsáni zsidók a hónap tizenharmadik és tizennegyedik napján gyűltek össze, és a hónap tizenötödik napján lett nyugalmuk, azért ezt tették az evés-ivás és az öröm napjává."
  },
  {
    "i": 12853,
    "b": 16,
    "c": 1709,
    "r": 1709,
    "o": 19,
    "t": "Ezért teszik a vidéki városokban lakó vidéki zsidók Adár hónap tizennegyedik napját az öröm és az evés-ivás ünnepnapjává, amikor ajándékokat küldenek egymásnak."
  },
  {
    "i": 12854,
    "b": 16,
    "c": 1709,
    "r": 1709,
    "o": 20,
    "t": "Mordokaj leírta mindezeket az eseményeket. Majd leveleket küldött mindazoknak a zsidóknak, akik Ahasvérós király tartományaiban laktak közel vagy távol,"
  },
  {
    "i": 12855,
    "b": 16,
    "c": 1709,
    "r": 1709,
    "o": 21,
    "t": "és kötelezővé tette számukra, hogy tartsák meg az Adár hónap tizennegyedik és tizenötödik napját évről évre."
  },
  {
    "i": 12856,
    "b": 16,
    "c": 1709,
    "r": 1709,
    "o": 22,
    "t": "Mert ezek azok a napok, amelyektől kezdve a zsidók nyugton lehettek ellenségeiktől, és ez az a hónap, amelyen bánatuk örömre és gyászuk ünnepre fordult. Tegyék azokat az evés-ivás és az öröm napjaivá, amikor egymásnak ajándékokat, a szegényeknek pedig adományokat küldenek."
  },
  {
    "i": 12857,
    "b": 16,
    "c": 1709,
    "r": 1709,
    "o": 23,
    "t": "A zsidók megfogadták, hogy folytatják, amit elkezdtek, ahogyan Mordokaj megírta nekik."
  },
  {
    "i": 12858,
    "b": 16,
    "c": 1709,
    "r": 1709,
    "o": 24,
    "t": "Mert az agági Hámán, Hammedátá fia, aki minden zsidónak az ellensége volt, azt tervezte a zsidók ellen, hogy kiirtja őket. Ezért púrt, azaz sorsot vetett, hogy rettegésbe ejtse, és kiirtsa őket."
  },
  {
    "i": 12859,
    "b": 16,
    "c": 1709,
    "r": 1709,
    "o": 25,
    "t": "De Eszter bement a királyhoz, aki levélben parancsolta meg, hogy szálljon vissza Hámán fejére az a gonosz terv, amelyet a zsidók ellen kigondolt. Fel is akasztották fiaival együtt."
  },
  {
    "i": 12860,
    "b": 16,
    "c": 1709,
    "r": 1709,
    "o": 26,
    "t": "Ezért nevezték el ezeket a napokat púrimnak a púr szóról. Ennek a levélnek a szövege alapján, meg annak alapján, amit láttak, és átéltek,"
  },
  {
    "i": 12861,
    "b": 16,
    "c": 1709,
    "r": 1709,
    "o": 27,
    "t": "kötelezőnek fogadták el a zsidók, hogy sem ők, sem utódaik, sem a hozzájuk csatlakozók nem szüntetik meg, hanem megtartják ezt a két napot a kapott írás szerint és az előírt időben minden esztendőben&#59;"
  },
  {
    "i": 12862,
    "b": 16,
    "c": 1709,
    "r": 1709,
    "o": 28,
    "t": "emlékezetben tartja és megünnepli ezeket a napokat minden nemzedék, minden nemzetség, minden tartomány és minden város. A púrimnak ezeket a napjait nem szüntetik meg a zsidók, és emlékük nem szűnik meg az utódok között sem."
  },
  {
    "i": 12863,
    "b": 16,
    "c": 1709,
    "r": 1709,
    "o": 29,
    "t": "Eszter királyné, Abihail leánya a zsidó Mordokajjal együtt igen nyomatékosan megírta, hogy a púrimra vonatkozó második iratot is tegyék kötelezővé."
  },
  {
    "i": 12864,
    "b": 16,
    "c": 1709,
    "r": 1709,
    "o": 30,
    "t": "Leveleket küldtek minden zsidónak Ahasvérós birodalmának százhuszonhét tartományába, békét és biztonságot kívánva nekik,"
  },
  {
    "i": 12865,
    "b": 16,
    "c": 1709,
    "r": 1709,
    "o": 31,
    "t": "hogy tegyék kötelezővé a megszabott időben a púrim-napok megtartását, ahogyan elrendelte nekik a zsidó Mordokaj és Eszter királyné, és ahogyan megállapították, hogyan kell nekik és utódaiknak böjtölniük és jajveszékelniük."
  },
  {
    "i": 12866,
    "b": 16,
    "c": 1709,
    "r": 1709,
    "o": 32,
    "t": "Így állapította meg Eszter parancsa a púrim előírásait, és beírták azokat egy könyvbe."
  },
  {
    "i": 12867,
    "b": 16,
    "c": 1710,
    "r": 1710,
    "o": 1,
    "t": "Ahasvérós király adót vetett ki a szárazföldön és a tenger szigetein."
  },
  {
    "i": 12868,
    "b": 16,
    "c": 1710,
    "r": 1710,
    "o": 2,
    "t": "Minden nevezetes hőstette és Mordokaj nagyságának a leírása, akit kitüntetett a király, meg van írva a méd és a perzsa királyok történetének a könyvében."
  },
  {
    "i": 12869,
    "b": 16,
    "c": 1710,
    "r": 1710,
    "o": 3,
    "t": "Mert a zsidó Mordokaj második ember volt Ahasvérós király után, tekintélyes volt a zsidók között, és igen kedvelték honfitársai, mert népe javát kereste, és egész nemzetségének a békéjén tevékenykedett."
  },
  {
    "i": 12870,
    "b": 17,
    "c": 1801,
    "r": 1801,
    "o": 1,
    "t": "Élt Úc földjén egy Jób nevű ember, aki feddhetetlen és becsületes ember volt, félte az Istent, és kerülte a rosszat."
  },
  {
    "i": 12871,
    "b": 17,
    "c": 1801,
    "r": 1801,
    "o": 2,
    "t": "Hét fia és három leánya született neki."
  },
  {
    "i": 12872,
    "b": 17,
    "c": 1801,
    "r": 1801,
    "o": 3,
    "t": "Hétezer juh, háromezer teve, ötszáz pár ökör és ötszáz szamár volt a jószága, és igen sok szolgája volt. Ez az ember tekintélyesebb volt minden keleti embernél."
  },
  {
    "i": 12873,
    "b": 17,
    "c": 1801,
    "r": 1801,
    "o": 4,
    "t": "Fiai lakomát szoktak tartani odahaza, mindegyik a maga napján. Ilyenkor üzentek három nőtestvérüknek, és őket is meghívták, hogy velük együtt egyenek és igyanak."
  },
  {
    "i": 12874,
    "b": 17,
    "c": 1801,
    "r": 1801,
    "o": 5,
    "t": "Amikor azonban a lakoma napjai sorra lejártak, értük küldött Jób, és megszentelte őket úgy, hogy korán reggel fölkelt, és annyi égőáldozatot mutatott be, ahányan voltak. Mert azt gondolta Jób: Hátha vétkeztek a fiaim, és káromolták Istent szívükben. Így szokott tenni Jób minden alkalommal."
  },
  {
    "i": 12875,
    "b": 17,
    "c": 1801,
    "r": 1801,
    "o": 6,
    "t": "Történt egy napon, hogy az istenfiak megjelentek, és megálltak az ÚR előtt. Velük együtt megjelent a Sátán is."
  },
  {
    "i": 12876,
    "b": 17,
    "c": 1801,
    "r": 1801,
    "o": 7,
    "t": "Az ÚR megkérdezte a Sátánt: Honnan jössz? A Sátán ezt felelte az ÚRnak: A földön barangoltam, ott jártam-keltem."
  },
  {
    "i": 12877,
    "b": 17,
    "c": 1801,
    "r": 1801,
    "o": 8,
    "t": "Erre ezt mondta az ÚR a Sátánnak: Észrevetted-e szolgámat, Jóbot? Nincs hozzá fogható a földön: feddhetetlen és becsületes ember, féli az Istent, és kerüli a rosszat."
  },
  {
    "i": 12878,
    "b": 17,
    "c": 1801,
    "r": 1801,
    "o": 9,
    "t": "A Sátán így felelt az ÚRnak: Nem ok nélkül féli Jób az Istent!"
  },
  {
    "i": 12879,
    "b": 17,
    "c": 1801,
    "r": 1801,
    "o": 10,
    "t": "Hiszen te oltalmazod őt, a házát és mindenét, amije csak van! Keze munkáját megáldottad, és jószága elszaporodott a földön."
  },
  {
    "i": 12880,
    "b": 17,
    "c": 1801,
    "r": 1801,
    "o": 11,
    "t": "De nyújtsd csak ki a kezed, és tedd rá arra, amije van, majd káromol még téged!"
  },
  {
    "i": 12881,
    "b": 17,
    "c": 1801,
    "r": 1801,
    "o": 12,
    "t": "Az ÚR ezt felelte a Sátánnak: Mindenét a kezedbe adom, csak rá magára nem vethetsz kezet! És eltávozott a Sátán az ÚR elől."
  },
  {
    "i": 12882,
    "b": 17,
    "c": 1801,
    "r": 1801,
    "o": 13,
    "t": "Egyszer, amikor Jób fiai és leányai lakomáztak, és borozgattak elsőszülött testvérük házában,"
  },
  {
    "i": 12883,
    "b": 17,
    "c": 1801,
    "r": 1801,
    "o": 14,
    "t": "hírnök érkezett Jóbhoz, és így szólt: A marhákkal szántottak, a szamarak pedig mellettük legelésztek."
  },
  {
    "i": 12884,
    "b": 17,
    "c": 1801,
    "r": 1801,
    "o": 15,
    "t": "De a sébaiak rájuk rontottak, és elvitték azokat, a legényeket pedig kardélre hányták. Csak én menekültem meg, hogy hírt adhassak neked."
  },
  {
    "i": 12885,
    "b": 17,
    "c": 1801,
    "r": 1801,
    "o": 16,
    "t": "Még ez beszélt, amikor megérkezett a másik, és így szólt: Istentől tűz hullott az égből, amely megégette, és elpusztította a juhokat és a legényeket. Csak én menekültem meg, hogy hírt adhassak neked."
  },
  {
    "i": 12886,
    "b": 17,
    "c": 1801,
    "r": 1801,
    "o": 17,
    "t": "Még ez beszélt, amikor megérkezett a másik, és így szólt: A káldeusok három csapatban rajtaütöttek a tevéken, és elvitték azokat, a legényeket pedig kardélre hányták. Csak én menekültem meg, hogy hírt adhassak neked."
  },
  {
    "i": 12887,
    "b": 17,
    "c": 1801,
    "r": 1801,
    "o": 18,
    "t": "Még ez beszélt, amikor megérkezett a másik, és így szólt: Fiaid és leányaid lakomáztak, és borozgattak elsőszülött testvérük házában."
  },
  {
    "i": 12888,
    "b": 17,
    "c": 1801,
    "r": 1801,
    "o": 19,
    "t": "De hirtelen nagy szél támadt a puszta felől, megrendítette a ház négy sarkát, az rászakadt a fiatalokra, és meghaltak. Csak én menekültem meg, hogy hírt adhassak neked."
  },
  {
    "i": 12889,
    "b": 17,
    "c": 1801,
    "r": 1801,
    "o": 20,
    "t": "Jób ekkor fölállt, megszaggatta köntösét, és megnyírta a fejét. Azután a földre esve leborult,"
  },
  {
    "i": 12890,
    "b": 17,
    "c": 1801,
    "r": 1801,
    "o": 21,
    "t": "és így szólt: Mezítelen jöttem ki anyám méhéből, mezítelen is megyek el. Az ÚR adta, az ÚR vette el. Áldott legyen az ÚR neve!"
  },
  {
    "i": 12891,
    "b": 17,
    "c": 1801,
    "r": 1801,
    "o": 22,
    "t": "Még ebben a helyzetben sem vétkezett Jób, és nem követett el megbotránkoztató dolgot Isten ellen."
  },
  {
    "i": 12892,
    "b": 17,
    "c": 1802,
    "r": 1802,
    "o": 1,
    "t": "Történt egy napon, hogy az istenfiak megjelentek, és megálltak az ÚR előtt. Velük együtt megjelent a Sátán is, és megállt az ÚR előtt."
  },
  {
    "i": 12893,
    "b": 17,
    "c": 1802,
    "r": 1802,
    "o": 2,
    "t": "Az ÚR megkérdezte a Sátánt: Honnan jössz? A Sátán ezt felelte az ÚRnak: A földön barangoltam, ott jártam-keltem."
  },
  {
    "i": 12894,
    "b": 17,
    "c": 1802,
    "r": 1802,
    "o": 3,
    "t": "Erre ezt mondta az ÚR a Sátánnak: Észrevetted-e szolgámat, Jóbot? Nincs hozzá fogható a földön. Feddhetetlen és becsületes ember, féli az Istent, és kerüli a rosszat. Még most is kitartóan feddhetetlen, bár felingereltél ellene, hogy ok nélkül tönkretegyem."
  },
  {
    "i": 12895,
    "b": 17,
    "c": 1802,
    "r": 1802,
    "o": 4,
    "t": "A Sátán azonban így válaszolt az ÚRnak: Bőrért bőrt ad az ember, de az életéért mindent odaad!"
  },
  {
    "i": 12896,
    "b": 17,
    "c": 1802,
    "r": 1802,
    "o": 5,
    "t": "Nyújtsd csak ki a kezed, és tedd rá csontjaira és a húsára, majd káromol még téged!"
  },
  {
    "i": 12897,
    "b": 17,
    "c": 1802,
    "r": 1802,
    "o": 6,
    "t": "Az ÚR ezt felelte a Sátánnak: A kezedbe adom, csak az életére vigyázz!"
  },
  {
    "i": 12898,
    "b": 17,
    "c": 1802,
    "r": 1802,
    "o": 7,
    "t": "A Sátán eltávozott az ÚR színe elől, és megverte Jóbot rosszindulatú fekélyekkel tetőtől talpig."
  },
  {
    "i": 12899,
    "b": 17,
    "c": 1802,
    "r": 1802,
    "o": 8,
    "t": "Jób fogott egy cserépdarabot, azzal vakarta magát, és hamuba ült."
  }
]
