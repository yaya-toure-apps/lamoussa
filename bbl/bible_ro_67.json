[
  {
    "i": 6700,
    "b": 6,
    "c": 707,
    "r": 707,
    "o": 7,
    "t": "Și a zis Domnul lui Ghedeon: „Cu acești trei sute de oameni care au lins apa vă voi mântui și voi da pe Madian în mâinile tale. Iar tot poporul să se întoarcă fiecare la casa sa.”"
  },
  {
    "i": 6701,
    "b": 6,
    "c": 707,
    "r": 707,
    "o": 8,
    "t": "Și au luat proviziile poporului și trâmbițele lor. Apoi Ghedeon a trimis pe toți Israeliții, fiecare la cortul său, păstrând doar pe cei trei sute. Iar tabăra Madianului era jos, în vale, sub el."
  },
  {
    "i": 6702,
    "b": 6,
    "c": 707,
    "r": 707,
    "o": 9,
    "t": "Și s-a întâmplat în noaptea aceea că Domnul i-a zis: „Scoală-te, coboară în tabără, căci o voi da în mâinile tale.”"
  },
  {
    "i": 6703,
    "b": 6,
    "c": 707,
    "r": 707,
    "o": 10,
    "t": "Dar dacă te temi să cobori, coboară în tabără cu Pura, slujitorul tău,"
  },
  {
    "i": 6704,
    "b": 6,
    "c": 707,
    "r": 707,
    "o": 11,
    "t": "și ascultă ce spun; și te vei îmbărbăta, și vei coborî împotriva taberei.” Și a coborât cu slujitorul său Pura până la capătul avanposturilor taberei."
  },
  {
    "i": 6705,
    "b": 6,
    "c": 707,
    "r": 707,
    "o": 12,
    "t": "Și Madian, Amalec și toți fiii Răsăritului erau răspândiți în vale, ca niște lăcuste; iar cămilele lor erau fără număr, ca nisipul de pe malul mării."
  },
  {
    "i": 6706,
    "b": 6,
    "c": 707,
    "r": 707,
    "o": 13,
    "t": "Și a venit Ghedeon și iată, un om povestea un vis unui tovarăș al său; și zicea: „Iată visul pe care l-am visat: o turtă de pâine de orz se rostogolea în tabăra Madianului, a ajuns până la cort, l-a izbit și l-a răsturnat de-a-ndoaselea.”"
  },
  {
    "i": 6707,
    "b": 6,
    "c": 707,
    "r": 707,
    "o": 14,
    "t": "Și tovarășul său i-a răspuns: „Aceasta nu poate fi decât sabia lui Ghedeon, fiul lui Ioas, Israelitul. Dumnezeu a dat în mâinile lui pe Madian și toată tabăra.”"
  },
  {
    "i": 6708,
    "b": 6,
    "c": 707,
    "r": 707,
    "o": 15,
    "t": "Când a auzit istorisirea visului și tâlcuirea lui, Ghedeon s-a prosternat, apoi s-a întors în tabăra lui Israel și a zis: „Sculați-vă! Căci Domnul a dat în mâinile voastre tabăra Madianului!”"
  },
  {
    "i": 6709,
    "b": 6,
    "c": 707,
    "r": 707,
    "o": 16,
    "t": "Și a împărțit Ghedeon pe cei trei sute de oameni în trei cete. Și tuturor le-a dat trâmbițe și ulcioare goale, cu torțe în ulcioare:"
  },
  {
    "i": 6710,
    "b": 6,
    "c": 707,
    "r": 707,
    "o": 17,
    "t": "„Uitați-vă la mine”, le-a zis, „și faceți ca mine! Când voi ajunge la marginea taberei, ceea ce voi face eu, veți face și voi!"
  },
  {
    "i": 6711,
    "b": 6,
    "c": 707,
    "r": 707,
    "o": 18,
    "t": "Eu voi suna din trâmbiță, eu și toți cei care sunt cu mine; atunci și voi veți suna din trâmbiță împrejurul taberei și veți striga: Pentru Domnul și pentru Ghedeon!”"
  },
  {
    "i": 6712,
    "b": 6,
    "c": 707,
    "r": 707,
    "o": 19,
    "t": "Și Ghedeon și cei o sută de oameni care-l însoțeau au ajuns la marginea taberei la începutul veghii de la miezul nopții, când abia puseseră sentinele; au sunat din trâmbiță și au spart ulcioarele pe care le aveau în mână."
  },
  {
    "i": 6713,
    "b": 6,
    "c": 707,
    "r": 707,
    "o": 20,
    "t": "Atunci cele trei cete au sunat din trâmbiță și au spart ulcioarele; cu mâna stângă au apucat torțele, cu dreapta trâmbițele ca să sune din ele, și au strigat: „Sabie pentru Domnul și pentru Ghedeon!”"
  },
  {
    "i": 6714,
    "b": 6,
    "c": 707,
    "r": 707,
    "o": 21,
    "t": "Și au stat nemișcați, fiecare la locul său, împrejurul taberei. Atunci toată tabăra s-a agitat și, scoțând strigăte, Madianiții au luat-o la fugă."
  },
  {
    "i": 6715,
    "b": 6,
    "c": 707,
    "r": 707,
    "o": 22,
    "t": "În timp ce cei trei sute sunau din trâmbiță, Domnul a făcut ca în toată tabăra fiecare să întoarcă sabia împotriva tovarășului său. Toți au fugit până la Bet-Șita, spre Cartan, până la malul lui Abel-Mehola, vizavi de Tabbat."
  },
  {
    "i": 6716,
    "b": 6,
    "c": 707,
    "r": 707,
    "o": 23,
    "t": "Oamenii lui Israel s-au adunat, din Neftali, din Așer și din tot Manase, și au urmărit pe Madian."
  },
  {
    "i": 6717,
    "b": 6,
    "c": 707,
    "r": 707,
    "o": 24,
    "t": "Ghedeon a trimis mesageri în tot muntele lui Efraim, zicând: „Coborâți înaintea Madianului și ocupați înaintea lor punctele de apă până la Bet-Bara și Iordan.” Toți oamenii lui Efraim s-au adunat și au ocupat punctele de apă până la Bet-Bara și Iordan."
  },
  {
    "i": 6718,
    "b": 6,
    "c": 707,
    "r": 707,
    "o": 25,
    "t": "Și au prins pe cei doi căpetenii ale Madianului, Oreb și Zeeb; pe Oreb l-au ucis la Stânca lui Oreb, iar pe Zeeb la Teascul lui Zeeb. Au urmărit pe Madian și au adus lui Ghedeon, dincolo de Iordan, capetele lui Oreb și Zeeb."
  },
  {
    "i": 6719,
    "b": 6,
    "c": 708,
    "r": 708,
    "o": 1,
    "t": "Atunci oamenii lui Efraim au zis lui Ghedeon: „Ce este aceasta ce ne-ai făcut: nu ne-ai chemat când ai plecat să lupți împotriva lui Madian?” Și l-au certat cu asprime."
  },
  {
    "i": 6720,
    "b": 6,
    "c": 708,
    "r": 708,
    "o": 2,
    "t": "Iar el le-a răspuns: „Ce-am făcut eu în comparație cu voi? Culesul târziu al lui Efraim nu este mai mult decât culesul viilor lui Abiezer?"
  },
  {
    "i": 6721,
    "b": 6,
    "c": 708,
    "r": 708,
    "o": 3,
    "t": "În mâinile voastre a dat Dumnezeu pe căpeteniile Madianului, Oreb și Zeeb. Ce-am putut face eu în comparație cu voi?” La aceste cuvinte, mânia lor împotriva lui s-a potolit."
  },
  {
    "i": 6722,
    "b": 6,
    "c": 708,
    "r": 708,
    "o": 4,
    "t": "Ghedeon a ajuns la Iordan și l-a trecut, dar el și cei trei sute de oameni pe care-i avea cu el erau obosiți de urmărire."
  },
  {
    "i": 6723,
    "b": 6,
    "c": 708,
    "r": 708,
    "o": 5,
    "t": "A zis deci oamenilor din Sucot: „Dați, vă rog, turte de pâine trupei care mă urmează, căci este obosită, și sunt în urmărirea lui Zebah și Calmunna, regi ai Madianului.”"
  },
  {
    "i": 6724,
    "b": 6,
    "c": 708,
    "r": 708,
    "o": 6,
    "t": "Dar căpeteniile lui Sucot au răspuns: „Mâinile lui Zebah și Calmunna sunt oare deja în pumnul tău, ca să dăm pâine armatei tale?” –"
  },
  {
    "i": 6725,
    "b": 6,
    "c": 708,
    "r": 708,
    "o": 7,
    "t": "„Ei bine!”, a replicat Ghedeon, „când Domnul va da în mâinile mele pe Zebah și Calmunna, voi sfâșia carnea voastră cu spinii deșertului și cu mărăcinii.”"
  },
  {
    "i": 6726,
    "b": 6,
    "c": 708,
    "r": 708,
    "o": 8,
    "t": "De acolo, s-a suit la Penuel și a vorbit în același fel oamenilor din Penuel, care au răspuns cum au răspuns oamenii din Sucot."
  },
  {
    "i": 6727,
    "b": 6,
    "c": 708,
    "r": 708,
    "o": 9,
    "t": "Le-a replicat, de asemenea, oamenilor din Penuel: „Când mă voi întoarce biruitor, voi dărâma acest turn.”"
  },
  {
    "i": 6728,
    "b": 6,
    "c": 708,
    "r": 708,
    "o": 10,
    "t": "Zebah și Calmunna se aflau în Carcor cu armata lor, vreo cincisprezece mii de oameni, toți cei care rămăseseră din armata fiilor Răsăritului. Cei care căzuseră erau în număr de o sută douăzeci de mii de oameni care trăgeau sabia."
  },
  {
    "i": 6729,
    "b": 6,
    "c": 708,
    "r": 708,
    "o": 11,
    "t": "Ghedeon s-a suit pe drumul celor care locuiesc sub cort, la est de Nobah și de Iogbeha, și a bătut armata, când aceasta se credea în siguranță."
  },
  {
    "i": 6730,
    "b": 6,
    "c": 708,
    "r": 708,
    "o": 12,
    "t": "Zebah și Calmunna au fugit. El i-a urmărit și a prins pe cei doi regi ai Madianului, Zebah și Calmunna. Cât despre armată, a pus-o pe fugă."
  },
  {
    "i": 6731,
    "b": 6,
    "c": 708,
    "r": 708,
    "o": 13,
    "t": "După bătălie, Ghedeon, fiul lui Ioas, s-a întors pe drumul care urcă Harès."
  },
  {
    "i": 6732,
    "b": 6,
    "c": 708,
    "r": 708,
    "o": 14,
    "t": "Luând prizonier un tânăr dintre oamenii din Sucot, l-a interogat și acesta i-a dat în scris numele căpeteniilor din Sucot și ale bătrânilor, șaptezeci și șapte de oameni."
  },
  {
    "i": 6733,
    "b": 6,
    "c": 708,
    "r": 708,
    "o": 15,
    "t": "Atunci Ghedeon s-a dus la oamenii din Sucot și a zis: „Iată pe Zebah și Calmunna, despre care m-ați batjocorit, zicând: Mâinile lui Zebah și Calmunna sunt oare deja în pumnul tău, ca să dăm pâine oamenilor tăi obosiți?”"
  },
  {
    "i": 6734,
    "b": 6,
    "c": 708,
    "r": 708,
    "o": 16,
    "t": "Apoi a prins pe bătrânii cetății și, luând spini din deșert și mărăcini, a sfâșiat pe oamenii din Sucot."
  },
  {
    "i": 6735,
    "b": 6,
    "c": 708,
    "r": 708,
    "o": 17,
    "t": "A dărâmat turnul din Penuel și a ucis pe locuitorii cetății."
  },
  {
    "i": 6736,
    "b": 6,
    "c": 708,
    "r": 708,
    "o": 18,
    "t": "Apoi a zis lui Zebah și Calmunna: „Cum erau acei oameni pe care i-ați ucis la Tabor?” – „Semănau cu tine, au răspuns ei. Fiecare dintre ei avea înfățișarea unui fiu de rege” –"
  },
  {
    "i": 6737,
    "b": 6,
    "c": 708,
    "r": 708,
    "o": 19,
    "t": "„Erau frații mei, fii ai mamei mele, a reluat Ghedeon. Pe viața Domnului! Dacă i-ați fi lăsat să trăiască, nu v-aș ucide.”"
  },
  {
    "i": 6738,
    "b": 6,
    "c": 708,
    "r": 708,
    "o": 20,
    "t": "Atunci i-a poruncit lui Ieter, fiul său cel mai mare: „Scoală-te! Ucide-i.” Dar copilul n-a scos sabia, nu îndrăznea, căci era încă tânăr."
  },
  {
    "i": 6739,
    "b": 6,
    "c": 708,
    "r": 708,
    "o": 21,
    "t": "Zebah și Calmunna au zis atunci: „Scoală-te! Tu și lovește-ne, căci după om este și puterea lui.” Atunci Ghedeon s-a sculat, a ucis pe Zebah și Calmunna și a luat semilunele care erau la gâtul cămilelor lor."
  },
  {
    "i": 6740,
    "b": 6,
    "c": 708,
    "r": 708,
    "o": 22,
    "t": "Oamenii lui Israel au zis lui Ghedeon: „Domnește peste noi tu, fiul tău și nepotul tău, deoarece ne-ai mântuit din mâna Madianului.”"
  },
  {
    "i": 6741,
    "b": 6,
    "c": 708,
    "r": 708,
    "o": 23,
    "t": "Dar Ghedeon le-a răspuns: „Nu eu voi domni peste voi, nici fiul meu, căci Domnul va domni peste voi.”"
  },
  {
    "i": 6742,
    "b": 6,
    "c": 708,
    "r": 708,
    "o": 24,
    "t": "„Lăsați-mă”, a adăugat Ghedeon, „să vă fac o cerere. Fiecare dintre voi să-mi dea un inel din prada sa.” Învinșii aveau într-adevăr inele de aur, căci erau Ismaeliți."
  },
  {
    "i": 6743,
    "b": 6,
    "c": 708,
    "r": 708,
    "o": 25,
    "t": "„Le vom da cu plăcere”, au răspuns ei. El a întins deci mantaua sa și au aruncat fiecare un inel din prada sa."
  },
  {
    "i": 6744,
    "b": 6,
    "c": 708,
    "r": 708,
    "o": 26,
    "t": "Greutatea inelelor de aur pe care le ceruse s-a ridicat la o mie șapte sute de sicli de aur, fără a socoti semilunele, pandantivele de urechi și veșmintele de purpură pe care le purtau regii Madianului, fără a socoti nici colierele care erau la gâtul cămilelor lor."
  },
  {
    "i": 6745,
    "b": 6,
    "c": 708,
    "r": 708,
    "o": 27,
    "t": "Ghedeon a făcut din ele un efod pe care l-a așezat în cetatea sa, la Ofra. Tot Israelul s-a prostituat acolo după el și aceasta a fost o cursă pentru Ghedeon și casa lui."
  },
  {
    "i": 6746,
    "b": 6,
    "c": 708,
    "r": 708,
    "o": 28,
    "t": "Astfel Madian a fost înjosit înaintea Israeliților. Nu și-a mai ridicat capul și țara a avut odihnă timp de patruzeci de ani, cât a trăit Ghedeon."
  },
  {
    "i": 6747,
    "b": 6,
    "c": 708,
    "r": 708,
    "o": 29,
    "t": "Ierubbaal, fiul lui Ioas, s-a dus deci și a locuit în casa sa."
  },
  {
    "i": 6748,
    "b": 6,
    "c": 708,
    "r": 708,
    "o": 30,
    "t": "Ghedeon a avut șaptezeci de fii, ieșiți din el, căci avea multe femei."
  },
  {
    "i": 6749,
    "b": 6,
    "c": 708,
    "r": 708,
    "o": 31,
    "t": "Concubina sa care locuia la Sihem i-a născut, și ea, un fiu, căruia i-a dat numele de Abimelec."
  },
  {
    "i": 6750,
    "b": 6,
    "c": 708,
    "r": 708,
    "o": 32,
    "t": "Ghedeon, fiul lui Ioas, a murit după o bătrânețe fericită și a fost îngropat în mormântul lui Ioas, tatăl său, la Ofra din Abiezer."
  },
  {
    "i": 6751,
    "b": 6,
    "c": 708,
    "r": 708,
    "o": 33,
    "t": "După moartea lui Ghedeon, Israeliții au început din nou să se prostitueze cu Baali și au luat drept dumnezeu pe Baal-Berit."
  },
  {
    "i": 6752,
    "b": 6,
    "c": 708,
    "r": 708,
    "o": 34,
    "t": "Israeliții nu și-au mai adus aminte de Domnul, Dumnezeul lor, care-i izbăvise din mâna tuturor dușmanilor din jur."
  },
  {
    "i": 6753,
    "b": 6,
    "c": 708,
    "r": 708,
    "o": 35,
    "t": "Și casei lui Ierubbaal-Ghedeon nu i-au arătat recunoștința meritată pentru tot binele pe care l-a făcut lui Israel."
  },
  {
    "i": 6754,
    "b": 6,
    "c": 709,
    "r": 709,
    "o": 1,
    "t": "Abimelec, fiul lui Ierubbaal, s-a dus la Sihem, la frații mamei sale și le-a adresat aceste cuvinte, precum și întregului clan al casei paterne a mamei sale:"
  },
  {
    "i": 6755,
    "b": 6,
    "c": 709,
    "r": 709,
    "o": 2,
    "t": "„Faceți deci să se audă aceasta, vă rog, înaintea fruntașilor din Sihem: Ce este mai bine pentru voi? Să aveți drept stăpâni șaptezeci de persoane, toți fiii lui Ierubbaal, sau să aveți doar una? Aduceți-vă aminte, de altfel, că eu sunt din oasele voastre și din carnea voastră!”"
  },
  {
    "i": 6756,
    "b": 6,
    "c": 709,
    "r": 709,
    "o": 3,
    "t": "Frații mamei sale au vorbit despre el tuturor fruntașilor din Sihem în aceiași termeni, și inima lor a înclinat spre Abimelec, căci își ziceau: „Este fratele nostru!”"
  },
  {
    "i": 6757,
    "b": 6,
    "c": 709,
    "r": 709,
    "o": 4,
    "t": "I-au dat deci șaptezeci de sicli de argint din templul lui Baal-Berit și Abimelec s-a folosit de ei pentru a mitui niște oameni de nimic, niște aventurieri, care s-au alipit de el."
  },
  {
    "i": 6758,
    "b": 6,
    "c": 709,
    "r": 709,
    "o": 5,
    "t": "Atunci s-a dus la casa tatălui său din Ofra și a masacrat pe frații săi, fiii lui Ierubbaal, șaptezeci de oameni, pe o singură piatră. Totuși, Iotam, fiul cel mai mic al lui Ierubbaal, a scăpat, căci se ascunsese."
  },
  {
    "i": 6759,
    "b": 6,
    "c": 709,
    "r": 709,
    "o": 6,
    "t": "Apoi toți fruntașii din Sihem și tot Bet-Millo s-au adunat și au proclamat rege pe Abimelec lângă stejarul de la stela care este în Sihem."
  },
  {
    "i": 6760,
    "b": 6,
    "c": 709,
    "r": 709,
    "o": 7,
    "t": "S-a anunțat lui Iotam. El a venit să se așeze pe vârful muntelui Garizim și le-a strigat cu glas tare: „Ascultați-mă, fruntași din Sihem, ca să vă asculte Dumnezeu!”"
  },
  {
    "i": 6761,
    "b": 6,
    "c": 709,
    "r": 709,
    "o": 8,
    "t": "Într-o zi, copacii s-au pus în mișcare ca să ungă un rege care să domnească peste ei. Au zis măslinului: Fii regele nostru!”"
  },
  {
    "i": 6762,
    "b": 6,
    "c": 709,
    "r": 709,
    "o": 9,
    "t": "Măslinul le-a răspuns: Va trebui oare să renunț la uleiul meu, care aduce onoare zeilor și oamenilor, ca să merg să mă balansez deasupra copacilor?"
  },
  {
    "i": 6763,
    "b": 6,
    "c": 709,
    "r": 709,
    "o": 10,
    "t": "Atunci copacii au zis smochinului: Vino tu, fii regele nostru!”"
  },
  {
    "i": 6764,
    "b": 6,
    "c": 709,
    "r": 709,
    "o": 11,
    "t": "Smochinul le-a răspuns: Va trebui oare să renunț la dulceața mea și la fructul meu excelent, ca să merg să mă balansez deasupra copacilor?"
  },
  {
    "i": 6765,
    "b": 6,
    "c": 709,
    "r": 709,
    "o": 12,
    "t": "Atunci copacii au zis viței de vie: Vino tu, fii regele nostru!”"
  },
  {
    "i": 6766,
    "b": 6,
    "c": 709,
    "r": 709,
    "o": 13,
    "t": "Vița de vie le-a răspuns: Va trebui oare să renunț la vinul meu, care veselește pe zei și pe oameni, ca să merg să mă balansez deasupra copacilor?"
  },
  {
    "i": 6767,
    "b": 6,
    "c": 709,
    "r": 709,
    "o": 14,
    "t": "Atunci toți copacii au zis spinului: Vino tu, fii regele nostru!”"
  },
  {
    "i": 6768,
    "b": 6,
    "c": 709,
    "r": 709,
    "o": 15,
    "t": "Și spinul a răspuns copacilor: Dacă este cu bună credință că mă ungeți ca rege peste voi, veniți să vă adăpostiți sub umbra mea. Altfel, un foc va ieși din spin și va mistui cedrii Libanului!”"
  },
  {
    "i": 6769,
    "b": 6,
    "c": 709,
    "r": 709,
    "o": 16,
    "t": "„Așadar, dacă este cu bună credință și în toată loialitatea că ați acționat și că l-ați făcut rege pe Abimelec, dacă v-ați purtat bine cu Ierubbaal și cu casa lui, dacă l-ați tratat după meritul acțiunilor sale,"
  },
  {
    "i": 6770,
    "b": 6,
    "c": 709,
    "r": 709,
    "o": 17,
    "t": "atunci când tatăl meu a luptat pentru voi, că și-a expus viața, că v-a izbăvit din mâna Madianului,"
  },
  {
    "i": 6771,
    "b": 6,
    "c": 709,
    "r": 709,
    "o": 18,
    "t": "voi, astăzi, v-ați ridicat împotriva casei tatălui meu, ați masacrat pe fiii lui, șaptezeci de oameni pe o singură piatră, și l-ați stabilit rege peste fruntașii din Sihem pe Abimelec, fiul sclavei lui, pentru că este fratele vostru! –"
  },
  {
    "i": 6772,
    "b": 6,
    "c": 709,
    "r": 709,
    "o": 19,
    "t": "dacă deci este cu bună credință și în toată loialitatea că astăzi ați acționat față de Ierubbaal și față de casa lui, atunci ca Abimelec să vă facă bucuria și voi lui!"
  },
  {
    "i": 6773,
    "b": 6,
    "c": 709,
    "r": 709,
    "o": 20,
    "t": "Altfel, un foc să iasă din Abimelec și să mistuie pe fruntașii din Sihem și din Bet-Millo, și un foc să iasă din fruntașii din Sihem și Bet-Millo pentru a mistui pe Abimelec!”"
  },
  {
    "i": 6774,
    "b": 6,
    "c": 709,
    "r": 709,
    "o": 21,
    "t": "Apoi Iotam a luat-o la fugă, s-a salvat și s-a dus la Beer, unde s-a stabilit pentru a scăpa de fratele său Abimelec."
  },
  {
    "i": 6775,
    "b": 6,
    "c": 709,
    "r": 709,
    "o": 22,
    "t": "Abimelec a exercitat puterea timp de trei ani asupra lui Israel."
  },
  {
    "i": 6776,
    "b": 6,
    "c": 709,
    "r": 709,
    "o": 23,
    "t": "Apoi Dumnezeu a trimis un duh de discordie între Abimelec și fruntașii din Sihem, și fruntașii din Sihem au trădat pe Abimelec."
  },
  {
    "i": 6777,
    "b": 6,
    "c": 709,
    "r": 709,
    "o": 24,
    "t": "Aceasta, pentru ca crima comisă împotriva celor șaptezeci de fii ai lui Ierubbaal să fie răzbunată și ca sângele lor să cadă asupra lui Abimelec, fratele lor, care-i masacrase, precum și asupra fruntașilor din Sihem care-l ajutaseră să masacre pe frații săi."
  },
  {
    "i": 6778,
    "b": 6,
    "c": 709,
    "r": 709,
    "o": 25,
    "t": "Fruntașii din Sihem au pus deci împotriva lui ambuscade pe vârful munților și jefuiau pe oricine trecea pe lângă ei pe drum. S-a făcut cunoscut lui Abimelec."
  },
  {
    "i": 6779,
    "b": 6,
    "c": 709,
    "r": 709,
    "o": 26,
    "t": "Gaal, fiul lui Obed, însoțit de frații săi, a venit să treacă prin Sihem și a câștigat încrederea fruntașilor din Sihem."
  },
  {
    "i": 6780,
    "b": 6,
    "c": 709,
    "r": 709,
    "o": 27,
    "t": "Şi au ieşit ei în câmp, şi au cules via lor, şi au călcat strugurii, şi au făcut veselie, şi au intrat în casa dumnezeului lor, şi au mâncat şi au băut, şi au blestemat pe Abimelec."
  },
  {
    "i": 6781,
    "b": 6,
    "c": 709,
    "r": 709,
    "o": 28,
    "t": "Atunci Gaal, fiul lui Obed, a zis: \"Cine este Abimelec şi cine este Sichemul, ca noi să-i slujim lui? Oare nu este el fiul lui Ierubaal şi Zebul mai marele lui? Slujiţi mai bine oamenilor lui Hamor, tatăl lui Sichem. Pentru ce să-i slujim noi lui?"
  },
  {
    "i": 6782,
    "b": 6,
    "c": 709,
    "r": 709,
    "o": 29,
    "t": "O, de mi-ar da cineva poporul acesta în mâinile mele, ca să izgonesc pe Abimelec! Şi i-aş zice lui: Adună-ţi oştirea şi ieşi afară!"
  },
  {
    "i": 6783,
    "b": 6,
    "c": 709,
    "r": 709,
    "o": 30,
    "t": "Şi a auzit Zebul, cârmuitorul cetăţii, cuvintele lui Gaal, fiul lui Obed, şi s-a aprins de mânie."
  },
  {
    "i": 6784,
    "b": 6,
    "c": 709,
    "r": 709,
    "o": 31,
    "t": "Şi a trimis el în taină trimişi la Abimelec, zicând: \"Iată Gaal, fiul lui Obed, a venit cu fraţii săi în Sichem şi răzvrătesc cetatea împotriva ta."
  },
  {
    "i": 6785,
    "b": 6,
    "c": 709,
    "r": 709,
    "o": 32,
    "t": "Deci scoală-te acum noaptea, tu şi poporul care este cu tine, şi pune-te la pândă în câmp,"
  },
  {
    "i": 6786,
    "b": 6,
    "c": 709,
    "r": 709,
    "o": 33,
    "t": "şi dis-de-dimineaţă, la răsăritul soarelui, scoboară-te asupra cetăţii. Atunci Gaal şi poporul care este cu el vor ieşi împotriva ta şi tu vei face cu ei după cum îţi va veni la îndemână."
  },
  {
    "i": 6787,
    "b": 6,
    "c": 709,
    "r": 709,
    "o": 34,
    "t": "Şi s-a sculat Abimelec cu tot poporul care era cu el noaptea şi s-au pus la pândă lângă Sichem, împărţiţi în patru cete."
  },
  {
    "i": 6788,
    "b": 6,
    "c": 709,
    "r": 709,
    "o": 35,
    "t": "Şi a ieşit Gaal, fiul lui Obed, şi s-a oprit la intrarea porţii cetăţii, iar Abimelec şi poporul care era cu el s-au ridicat de la pândă."
  },
  {
    "i": 6789,
    "b": 6,
    "c": 709,
    "r": 709,
    "o": 36,
    "t": "Şi a văzut Gaal poporul acela şi a zis către Zebul: \"Iată popor se coboară de pe vârful munţilor.\" Şi a zis Zebul: \"Umbra munţilor ţi se arată ţie ca nişte oameni."
  },
  {
    "i": 6790,
    "b": 6,
    "c": 709,
    "r": 709,
    "o": 37,
    "t": "Şi a mai vorbit Gaal şi a zis: \"Iată popor se coboară de la Înălţimea Pământului şi o ceată vine pe drumul Stejarului Vrăjitorilor."
  },
  {
    "i": 6791,
    "b": 6,
    "c": 709,
    "r": 709,
    "o": 38,
    "t": "Atunci i-a zis Zebul: \"Unde este acum gura ta, cu care ziceai: Cine este Abimelec, ca să-i slujim noi lui? Nu este acesta poporul pe care tu îl dispreţuiai? Ieşi acum şi luptă-te cu el."
  },
  {
    "i": 6792,
    "b": 6,
    "c": 709,
    "r": 709,
    "o": 39,
    "t": "Şi a ieşit Gaal în fruntea locuitorilor din Sichem şi s-a luptat cu Abimelec."
  },
  {
    "i": 6793,
    "b": 6,
    "c": 709,
    "r": 709,
    "o": 40,
    "t": "Şi Abimelec l-a urmărit pe Gaal şi acesta a fugit dinaintea lui şi au căzut mulţi răniţi până la intrarea porţii."
  },
  {
    "i": 6794,
    "b": 6,
    "c": 709,
    "r": 709,
    "o": 41,
    "t": "Şi a rămas Abimelec la Aruma, iar Zebul a izgonit pe Gaal şi pe fraţii lui, ca să nu mai locuiască în Sichem."
  },
  {
    "i": 6795,
    "b": 6,
    "c": 709,
    "r": 709,
    "o": 42,
    "t": "A doua zi a ieşit poporul la câmp şi a fost spus lui Abimelec."
  },
  {
    "i": 6796,
    "b": 6,
    "c": 709,
    "r": 709,
    "o": 43,
    "t": "Şi a luat el poporul, l-a împărţit în trei cete şi s-a pus la pândă în câmp. Şi a văzut pe popor ieşind din cetate şi s-a ridicat împotriva lor şi i-a bătut."
  },
  {
    "i": 6797,
    "b": 6,
    "c": 709,
    "r": 709,
    "o": 44,
    "t": "Iar Abimelec şi cetele care erau cu el s-au repezit şi s-au aşezat la intrarea porţii cetăţii, iar celelalte două cete s-au repezit asupra tuturor celor care erau la câmp şi i-au bătut."
  },
  {
    "i": 6798,
    "b": 6,
    "c": 709,
    "r": 709,
    "o": 45,
    "t": "Şi a bătut Abimelec cetatea toată ziua aceea şi a luat-o şi a ucis poporul care era într-însa, a dărâmat cetatea şi a semănat sare într-însa."
  },
  {
    "i": 6799,
    "b": 6,
    "c": 709,
    "r": 709,
    "o": 46,
    "t": "Şi auzind de aceasta toţi locuitorii turnului Sichemului, s-au dus toţi la locul cel întărit al casei lui El-Berit."
  }
]
